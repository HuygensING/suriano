
--- page 199r---
2da
Serenissimo Principe
non ho havute altre lettere dal signor conte di Levenstein da quelle
che inviai a vostra Serenità la passata settimana. Il Calandrini
che è stato solito avvisarmi alcune volte le trattationi
di questo cavalliere mi scrive quanto vedrà dall’aggiunto
capitolo di sue lettere del giorno di hieri; et il
capitan Mario, che tornò qui sabbato a sera non mi
riportò cosa d’avantaggio; onde sto con ansietà
aspettando il fine di questa intrapresa del signor Conte.
In questo negotio mi regolerò conforme alle commissioni
che vostra Serenità mi ha precedentemente date, et il contento
che provo è di essermi conformato col senso di lei
nel risponder al detto capitan Mario.
Questo mi ha detto, che vedendo, che va tanto alla lunga
la cosa, si sarebbe forse risoluto di passarsene a
Venetia ad offerirsi a vostra Serenità o perché impieghi la sua
persona; o gli dia qualche commissione di levata di
genti di qua. È bravo soldato, et esperimentato in
questi paesi se si risolverà a partire l’accompagnerò
con mie lettere per la Serenità vostra, et intenderò le
sue pretensioni, perché sappi ella regolarsi anticipa-
tamente nelle instanze.
Del capitan Baldassini bastarà quanto riverentemente scrissi 
--- page 199v---
 alla Serenità vostra la passata settimana perché resta condotto al servitio
con li 30 ducati al mese. Et per lettere del Pasini ho, che
haveva deliberato far dimani la sua partenza per costì.
Quanto al signor conte Gio. Giacomo Belgioioso anco di questo ella
haverà già inteso, ciò che hebbi dal fratello; et il detto
Pasini mi scrive haverli fatto con lettere intender quanto
occorre, et aspettava la risposta.
La pratica per li doi strenui Luca Cayro, et Gio. Cesati
non è andata avanti: poiché pare, che voglino viver
nel servitio che prestano alli serenissimi arciduchi.
Al Pasini ho scritto nel particolar di quelli capitani che sono venuti
di Francia per saper come condurrebbono genti sotto de
titolo, et stipendio, et per ogn’altro particolare.
Ha sempre il cavallier Studler mostrato buon animo
di far il viaggio; ma l’impedimento è nato sempre
dal mancamento di denaro, et dall’esser stato
prigioniero, et ultimamente intendo esser stato
fatto trattenere dall’agente d’Inghilterra appresso li serenissimi
arciduchi per voler haver sodisfattione di alcune
parole ingiuriose contra di lui. Io già, ricevuto il
commento dell’Eccellenze vostre intorno alla persona di esso
cavalliere, havevo dato ordine al Pasini, che li 
--- page 200r---
 facesse offerta, et li dasse denari per aiutarsi nel viaggio
caminando però cautamente; onde hoggi scrivo di nuovo
al Pasini, che procuri di far sicure le cose, et fermarsi
bene, che sia per passar a Venetia.
Li serenissimi arciduchi diedero commissione li giorni passati
che fosse riformato il numero de’ cavalli, et de’ carri
trattenuti per servitio dell’artiglieria; ma, non essequita
ancora del tutto la riforma, hanno la settimana
passata rinovati gl’ordini in contrario. Scrivono,
che a Brusseles si parlava diversamente. Alcuni
dicevano, che questi signori Stati volevano tentar
qualche cosa sopra Vesel; altri che sia per dar
gelosia alla Francia; ma che li più sensati presta-
vano molto poco credito a questi concetti. Si aggiun-
ge, che monsignor Vingarda luocotenente general dell’
artiglieria nei stati di sue Altezze andava visitando
tutte le artiglierie delle fortezze frontiere; et
che il marchese Spinola venerdì passato era
partito di Brusseles con gran celerità per Marimont
il che dava anco maggior occasione di parlare
intendendosi appresso, che come per il passato non
volevano asentar piazza ad alcuna natione, se non con 
--- page 200v---
 grandissima fatica per via di memoriali decretati dal serenissimo
Alberto hora a più potere quanti ne vengono si per
cavallaria, come per infanteria sono aggregati; et mi
scrive il Pasini; che questo gli dispiaceva grandemente
perché molti, che haverebbono potuto passar al servitio di
vostra Serenità forse con questa occasione si appiglieranno al più
vicino partito.
A nome del medesimo Pasini rendo a vostra Serenità humilissime, et
riverentissime gratie del donativo che per parte di lei gli
ho fatto, ch’è stato aggradito da lui con testimonio di
gran riverenza, et di gran obligo, offerendo il sangue,
la vita, et quanto ha al mondo per servitio di vostra Serenità verso
la quale mi dice che non mancarà di diportarsi con
ogni fedeltà, et sincerità in tutte le cose che si vorrà
valere, et servir di lui, et che alleverà i figlioli
col medesimo humil devoto affetto, et certo dalle parole
delle sue lettere si scuopre una consolatione estraordinaria
di esser stato favorito, et honorato dal suo Principe.
Io trovata buona congiontura, gli feci haver cento
scudi, se bene rispetto al cambio delle monete sarà
qualche cosetta di più. Havendo l’Eccellenze vostre per loro
benignità rimesso a me il dargli quanto mi pareva 
--- page 201r---
 ho stimato non poter far meno, et per hora bastar tanto per
dargli cuor di servire, et farlo sperare, che saranno
ancora riconosciute le sue fatiche, et il suo buon servitio
il che mi prometto che da vostra Serenità sarà trovato buono,
et si compiacerà, che col tempo usi verso di lui qualche
altro segno della publica gratitudine, et munificenza
verso chi fedelmente la serve. Gratie etc.
Dall’Haya a’ 20 giugno 1617
di vostra Serenità
humilissimo et devotissimo servitore
Christofforo Suriano

--- page 201v---


--- page 204r---


--- page 204v---
Al serenissimo principe di Venetia
2da


--- page 202r---
In lettere 2e del secretario Surian dall’
Haya de’ 20 giugno 1617
Capitolo di lettere de’ 19 giugno del Calandrini di
Amsterdam.
Il signor conte di Levenstein si ritrova qua tuttavia ha
assai difficoltà, et per parlarne chiaro faccio gran
dubio, che stenterà assai a uscire di questo
intrigo. Non avanza niente, restando su certi
termini di non voler dar a’ marinari quel do-
mandano, et pure volendo haverli bisognerà,
che passi per là. Non mancarò haver mira a quello
anderà passando facendoli parte del successo, et
baciando etc.

--- page 202v---


--- page 203r---


--- page 203v---
Capitolo di lettere del Calan-
drini di Amsterdam
2da
