
--- page 209r---
2da
Serenissimo Principe
si trova fuori dell’Haya il presidente di Gheldria; deve ritornar
dimani, o appresso dimani procurerò di cavar i sensi
di lui nel proposito di unione come veggo essermi
commandato dalla Serenità vostra. In tanto posso dirle quello
che da altra parte, et avanti l’arrivo delle lettere, et
anco doppo ho cavato, et è che corre il concetto che
quando havesse a farsi colleganza con vostra Serenità et il signor duca di Savoia
havessero ad esser inclusi oltre li principi di Allemagna
che scrissi la passata settimana essersene parlato anco dal
re della Gran Bertagna, et li Svizzeri evangelisti. Io con
chi mi è accaduto di haverne qualche discorso ho consi-
derato che questa multiplicità o genererebbe confusione
nel trattare, o longhezza di tempo nel risolver, che la
qualità delli affari, le presentanee turbolenze, il male che si
vede andar aprendo nelle viscere non patisce dilattione al
rimedio, che però vi sarebbe necessaria la prontezza et una
buona, et salda risoluttione.

Mentre discorsi con monsignor Bernvel del negotio di Spagna 
--- page 209v---
 per cavar qualche cosa del suo senso in questo particolare presi
campo di laudar la sua prudenza atta a conoscer le conse-
quenze del male et l’opportunità al rimedio, gli respose
ch’era necessario il pensarvi, et procurar di trovar mezo
tale, che servisse al commune beneficio ancor l’intendersi ben insieme, et con qualche unione, ma che
era necessaria anco matura consultatione. Io a questo dissi che
la serenissima Republica aspettava d’intender ciò che si havesse voluto fare
et potevo assicurar sua Signoria, che in vostra Serenità si haverebbe trovata
prontezza, et risoluttione.

Egli replicò vi vuol tempo a pensare, et
poi entrò subito in altro, non essendo suo ordinario
persister in un concetto, del quale non vogli così tosto
dichiarirsi del suo senso; ma come si sia questa è la
prima volta che è uscito a tanto, et il signor principe
Mauritio mi affermò quando fui seco, e a buon proposito
che vi era volontà buona, et che pensava, che presto si
sarebbe detto qualche cosa: ma per me credo da quanto
ha detto il signor ambasciator d’Inghilterra come intenderà la Serenità vostra più abasso,
che si vorrebbe qui haver questa riputatione, che si propo- 
--- page 212r---
 nesse
chiaramente in publico, ma il farlo non bisognerebbe a mio
giudizio sia detto riverentemente che fosse senza qualche sicurezza
che fosse abbracciata la proposta. Il detto signor ambasciator d’Inghilterra,
col quale venimo a proposito di questo negotio quando fui seco
mi desse, che qui vi era buona volontà, inclinatione
grandissima, et ottimo desiderio, che è quello, che tante
volte ho scritto riverentemente a vostra Serenità; ma che ciò haveva il suo
contrario dell’irresolutione, la quale nasceva dalla
forma del governo di questo Stato, dall’andar pesati
in tutte le sue attioni, et che forse le gelosie private,
et le particolar dissentioni nel negotio di religione non
lasciavano così tosto veder tutto o pensar alla risolutione
del meglio; che ben questo poteva dirmi per certo,
et io stesso l’haverò anco potuto scoprire nell’animo
dell’universale, che non vengono ritenuti da tema, che habbino d’offender Spagnoli, anzi dove potrano
dargliene ocasione lo faranno, ma come haveva detto
dal pesar, et considerar tutte le cose, et egli anco mi
confermò il concetto, che la unione si havesse 
--- page 212v---
 a far con
il concorso degl’altri principi, et republiche, et mi
considerò che parendo che fusse ordinario, che quelli che non
sono nei travagli aspettino il molto da quelli che li hanno
così forse qui stanno attendendo, et però quanto a lui
trovava la strada assai facile, et era per il particolar
di vostra Serenità, che ella et havesse stimato bene, et proprio
al suo servitio rispondesse a quella espositione, che egli
fece nell’eccellentissimo Collegio a nome del Re suo signore di unione
per sé, et per parte delli principi di Allemagna, et di questi
Stati, poiché allhora fu risposto con termini et parole
generali senza formar alcuna cosa, né escluder la proposta
onde ripigliando con la risposta la pratica si potrebbe far bene
et prontamente l’affare, che i tempi alle volte et le occasioni non
erano stimate proprie, et il bisogno non era parso tale, che spingesse
a devenir alle ressoluttioni, ma che egli stimava al presente la
opportunità molto accomodata, et teneva per fermo, che il Re
stasse nel medesimo senso de allhora, 
--- page 213r---
 del quale come mi haveva
detto fece far communicatione a vostra Serenità et propositione assai ampla
col mezo suo, che da quanto mi accenò così inpassando mi
par di poter dire esser conforme a quella che fece il signor Uton
al primo di agosto, inviatami con lettere dei 20 pur del medesimo
mese, et quella di esso monsignor Carleton bisogna che sia quando
essendo passato in Piemonte fu fatto tornar a Venetia.

Disse poi da sé nel corso del raggionamento, che non sarebbe
sua Maestà stata impedita da alcuna cosa, ancorché si dica
che habbi dato ordine al suo ambasciatore andato alla corte
di Spagna, di sentir ciò che si proporrà de’ matrimonii,
perché queste sono cerimonie, et non essentie, et la Maestà
sua mirerà molto di più al publico bene, che a quello che
possi intorbidarlo, né questo impedirebbe, che ella non
seguisse il suo concetto, che è di non lasciar avanzar lo
Spagnolo, né perder li suoi buoni amici per difesa anco
del proprio Stato ch’è quanto
mi occorre riverentemente dir per hora in questo
particolare alla Serenità vostra, alla quale ispedisco le presenti 
--- page 213v---
 et altre con l’ordinario; non mi parendo esservi cosa tanto
essentiale, che meriti la spesa di un’estraordinaria diligenza. Gratie etc.
Dall’Haya a’ 27 giugno 1617
di vostra Serenità
humilissimo et devotissimo servitore
Christofforo Suriano

--- page 214r---


--- page 214v---
Al serenissimo principe di Venetia
2da


--- page 210r---


--- page 210v---


--- page 211r---


--- page 211v---

