
--- page 144r---
Prima
Serenissimo Principe
doi giorni doppo l’ispeditione dell’ultime lettere mie della passata
settimana vidi il signor ambasciator d’Inghilterra, il quale mi addimandò se
havevo inteso che qui fosse stata scritta qualche cosa del signor
conte Gio. Ernesto in proposito del commando per l’auttorità,
che tiene nel campo il signor don Gio. de’ Medici. Io con tutto che
ne havessi notitia, feci però sembiante, per cavare, di non
esserne del tutto avvisato; et egli soggiunse, che si era intesa
qualche poca difficoltà; ma che haveva anco penetrato
che dal signor principe Mauritio era stata scritta al signor conte
Gio. Ernesto una buona lettera. Ch’è quella, che inviai
colle mie precedenti, come riverentemente scrissi, la quale
m’assicurai dal sottosecretario di sua Eccellenza esser stata nella
medesima sostanza, che le significai; et di più, che non
dovesse il signor Conte riguardar a certi puntigli per dar
sodisfattione, per acquistar la gratia dell’Eccellenze vostre, et per
non perder l’occasione, che potesse offerirsi di far qualche
buon servitio alla serenissima Republica, et avanzar sé stesso in
riputatione. Anco da altra parte mi è stato riferto tale
esser stato il concetto. Ma si come prima della venuta
dell’ordinario d’Italia questo era alla notitia di
pochi, hora si può dir publico ad ognuno, poiché
di quelli del seguito del signor Conte, ne hanno scritto qui 
--- page 144v---
 et particolarmente il signor Dimer consegliero del signor principe di Oranges mi
ha fatte veder le lettere del figliolo suo, ch’è auditor generale
delle truppe, et soprintendente della casa del signor conte Gio. Ernesto
nelle quali scrive, che già sarebbono al campo, se non
fosse stata qualche poca difficoltà, toccante il commando;
ma che sperava, che si sarebbe accommodato, affaticando
dall’ un canto l’eccellentissimo Senato per trovar ispediente
proprio, et rimettendosi dall’altro il signor Conte (come dice)
al ragionevole di esser contento di obedir al signor don
Gioanni, mentre il commandamento venga dal Senato, o
dal Generalissimo, et di lasciar impiegar cento, doicento
quattrocento, et più de’ suoi soldati, et tutto il corpo del
suo reggimento secondo le occorrenze, dove vorrà il
medesimo signor don Gioanni, et la sua propria persona
ancora, purchè gli communichi le imprese. Et questa è
la sostanza della lettera. Esso Dimer disse, che voleva
communicarla a sua Eccellenza per intender ciò che ne diceva
ond’io stimai bene di considerargli quel tanto, che mi fu
soministrato dalla mia debolezza, toccante l’importanza
di questo affare, come il mal intendersi con il signor don Gioanni,
che teneva carica così principale nell’armata di vostra Serenità
poteva partorir disordine, et disconcio nel servitio di 
--- page 145r---
 quel serenissimo Dominio con poco frutto del desiderio, che ha
mostrato sempre il signor conte di avanzar la sua riputatione anco
in Italia sotto l’insegna della serenissima Republica. Aggiungendo
quelle altre considerationi, che mi parvero proprie.
Doppo haver esso Dimer conferito con sua Eccellenza mi venne a
riferire, che, come ella haveva mostrato gusto d’intender
quanto gli scriveva il figliolo; così gli parve comprender,
che haverebbe volontieri inteso, che non fosse seguita alcuna
contentione; et che gli aggiunse che haveva scritto in
buona forma, et sufficientemente la passata settimana
al Conte suo cugino; ma che dovesse egli ancora per suo nome
scriver a suo figliolo, che escortasse il Conte ad accommodarsi
et a non perder l’occasione, che haveva d’impiegarsi, et di far
qualche honorata impresa, et il capitano di guardie dell’Eccellenza sua
mi disse, che haveva cavato da lei, che non haveria voluto
che ’l signor Conte si fermasse in questa opinione perché haverebbe
potuto apportar qualche mal contento alla serenissima Republica
con poco o niun suo vantaggio. Intesi tutti questi
particolari parvemi bene sotto pretesto di visita, et di
communicar a sua Eccellenza quanto dalla Serenità vostra nelle sue lettere
de’ 28 del passato mi viene significato in particolar del
successo dei galeoni di Napoli, et della loro partita da

--- page 145v---
Sabioncello di trovarmi seco, come feci hieri, et doppo haverle per
termine di confidenza raccontato quanto era successo, feci
cader proposito di haver inteso quanto da sua Eccellenza era stato
scritto al signor Conte, et la ringratiai, et ella mi rispose, che
haveva fatto volontieri l’ufficio, et voleva sperare, che
prima che arrivasse tutto sarebbe già passato bene; ma
altrimenti si prometteva, che le sue lettere haverebbono giovato
all’intentione della serenissima Republica et alla buona condotta dell’affare.
Fu bene la risposta; et io anco mi restrinsi nel farle qualche
consideratione.
Il signor ambasciator d’Inghilterra discorrendo meco intorno ciò mi disse. Io
dirò a vostra Serenità con ogni confidenza, temo grandemente degl’ordi-
narii artificii de’ Spagnuoli più praticabili in Italia con
gente non accostumata, che altrove, et temo che l’ambasciator di
Francia monsignor di Lione molto intrinseco di quello di
Spagna non habbi adoperato qualche mezo per far
soffiar nell’orecchio al signor Conte, et metterli in testa il
punto di riputatione, et cose simili che sono proprie in casi
tali. Anco il sudetto capitan di guardie del signor principe
Mauritio mi disse, che temeva certo che ’l signor Conte havesse appresso
di lui qualche mal consultore, il qual per avanzarsi, o
per qualche altro disegno li andasse mettendo in capo 
--- page 146r---
 sensi poco praticabili nelle presenti congionture, et proprii per
divertir l’animo col quale il signor Conte ha intrapresa la carica
et è passato in Italia; che ’l Conte era d’una buonissima natura;
ma di facile dura impressione: se ben praticata, et temporeg-
giata con flemma, et con dolcezza era anco facile ad esser
maneggiato, et condursi ad ogni buon termine; et che mi
diceva questo perché conosceva molto bene la natura di
lui, havendolo praticato molti anni; et aggiunse che
era sicuro, che non haverebbe fatto né più né meno
di quello, che l’Eccellenza sua li haveva scritto. Onde mi giova
sperare, che quanto prima non sia restato accommodato
il negotio le lettere di sua Eccellenza arriveranno in tempo per
darli l’ultima mano, o almeno serviranno per
qualche altro accidente, che potesse avvenire. Et
sentirò con gusto che qualche mio ufficio fatto in questo
proposito habbi giovato al servitio, et intentione di
vostra Serenità. Gratie etc.
Dall’Haya a’ 16 maggio 1617
di vostra Serenità
humilissimo, et devotissimo servitore
Christofforo Suriano

--- page 146v---


--- page 147r---


--- page 147v---
Al serenissimo principe di Venetia
prima

