
--- page 052r---
Serenissimo Principe
havendo il signor di Monthou havuta risposta all’espositione
ch’egli ha fatta a questi signori l’invio tradotta nell’aggiunto
folio alla Serenità vostra ispedendola con persona espressa in Anversa
perché capiti in tempo all’ordinario, et resti ella
avvisata di quello possi promettersi sua Altezza da questa parte.
[E]t è conforme a quanto con lettere de’ 18 ho riverentemente
scritto, che havevo cavato; et il detto signor di Monthou non
potendo avanzar più nella strettezza del tempo parendo
esser necessitato a non far di meno di non trovarsi alla Dieta
de’ principi dell’Unione, che si doverà far a’ 6 del
venturo, come ho scritto, se ne contenta
massime colla speranza, che in particolar da qualcheduno
di questi signori li fu hieri detto, che l’intentione
et la volontà era di aiutare, et che andasse pur
a complire, et sollecitar quei principi, perché al
suo ritorno haverebbe erto havuta risposta di
sua sodisfattione. Si parte hoggi per dover trovarsi
ad Heilbrun per la Dieta, et fornita ritornerà qui
immediate. Io di nuovo gli ho offerta l’opera mia
per servitio di sua Altezza, et egli m’ha pregato d’andar
secondo l’opportunità disponendo gli animi nella 
--- page 052v---
 miglior maniera possibile, et tanto essequirò.
Di Brusseles si ha, che non ostante il dirsi, che si cargaranno
da trenta carri d’armi per condur a Bada in Svizzeri
per la gente, che va a Milano, et che per detta gente sia
stato spedito un gentilhuomo spagnuolo don Luigi
Davila a quel governatore nondimeno la commune op[i]nione
vuole, che quella soldatesca non habbi a partirsi
da questi Paesi Bassi. Gratie etc.
Dall’Haya a’ 21 marzo 1617
di vostra Serenità
humilissimo, et devotissimo servitore
Christofforo Suriano

--- page 055r---


--- page 055v---
Al serenissimo principe di Venetia


--- page 053r---
Risposta al signor di Monthou
Li Stati Generali de’ Paesi Bassi Uniti havendo sentita, et maturamente essami-
nata la propositione fatta nella loro essemblea per parte dell’alto potentissimo principe et signore il duca di Savoia principe di Piemonte etc. a’ 14 del presente mese di marzo
per il signor di Monthù suo consigliere in virtù della sua lettera credentiale
data dal campo a Masserano all’ultimo dell’anno 1616 et doppo presentata
in scritto et sopra tutto debilamente deliberato, dichiarano, che loro è stato
sopra modo caro d’intender per la detta propositione lo stato presente delli
affari di sua Altezza: et che ha piacciuto a Dio fino al presente felicitar, et
prosperar le sue armi contra le gran forze hostil intraprese, et pretension
del re di Spagna, di che gli rendono gratie et pregano Dio potentissimo
che vogli non solamente continuar all’Altezza sua ogni buon successo nell’avve-
nire ma di più accomplir il resto col mezo d’una perfetta vittoria
mentre habbi ancor la guerra a continuare o altremente far che resti
finita, et terminato con un honorevole et sicuro trattato di pace, affineché sua Altezza possi posseder li suo’ paesi in riposo, et li suoi buoni
sudditi; et quanto a quello che tocca l’aiuto et soccorsi richiesto
nella detta propositione sua Altezza ha potuto a sufficienza conoscer
la gran benevolenza et singolarissima affettione de’ detti signori Stati al
mantenimento del suo Stato, et affari contra le violenze et usur-
patione del re di Spagna delle risposte che hanno fatte ad essa
sopra le propositioni che sono state fatte l’anno 1615 per parte
di lei, non desiderando cosa alcuna più che l’occasione et il mezo
per fargliene veder, et sentir gl’effetti: né mancarebbono in
conto alcuno se non fosse che essi si trovano al presente in grandissima
apparenza, et minaccia di guerra per le grandi estraordinarie levate
di genti da cavallo et da piedi, che fa il re di Spagna nelli paesi
delli arciduchi di Lieges, et altri confini di queste Provincie il che 
--- page 053v---
 è causa, che necessariamente et per ragione di Stato siano necessitati d’im-
piegar tutto loro potere alla loro propria diffesa, et sicurtà
nientedimeno procurano parimente il servitio et soccorso di sua Altezza, con-
tinuando a tenir sempre occupato da questa parte un’armata spagnola
di tre, o quattro mille cavalli, et de vinti in trenta milla pedoni, la quale
il re di Spagna potrebbe senza questo per una gran parte impiegar
contra la medesima Altezza sua, havendo di più li detti signori Stati fatti
sollecitar li re di Francia, et della Gran Bertagna, come parimente li
principi, et città unite di Alemagna che non sopportano tanta carica
quanta esse hanno perché soccorrino mediante sua Altezza per la parte loro a
proportione dell’interesse che hanno respettivamente nell’accrescimento
del re di Spagna non senza speranza di buoni successi, nol con-
tinueranno ancora al medesimo fine, et d’avantaggio non mancaranno
insieme, stante che li deputanti delle Provincie Unite non si trovano autto-
rizati a risolver prontamente sopra il detto aiuto, et soccorso di che sua Altezza
li fa al presente ricercar, di far communicar la detta propositione
del detto signor Monthù a’ lor principali respettivamente con ogni debito
accostumato et necessario per ottener da essi una buona, et fruttuosa
risolutione, secondo che li affari di questo lo potranno in alcuna maniera
permetter, per risolver doppo sopra di essa a contento di sua Altezza pre-
gando li detti signori Stati l’Altezza sua, di voler haver questa
lor benevolenza et buona volontà grata, et creder di certo, che non
mancaranno già mai di farle apparer quanto desiderano compiacerle
et favorirla, et parimente contribuir il loro talento con gl’altri re
principi, et republiche interessate contra l’hostil usurpatione, et vio-
lenza de’ Spagnoli a sua legitima difesa et total conservatione. Fatta
nll’Haya nell’assemblea de’ detti signori Stati Generali a’ 18 marzo
1617.
Per ordine di detti signori Stati etc.

--- page 054r---


--- page 054v---

