
--- page 117r---
2da
Serenissimo Principe
anco la settimana passata venne qui avviso dalla parte
di Brusseles, che pareva confermasse quello della prece-
dente della supensione d’armi di un mese tra il Catholico et
il signor duca di Savoia; onde non portando le lettere d’Italia
alcuna cosa in questo particolare, non si sa veder il fine di
questa publicatione; ben si crede, che sia al solito arti-
ficiosamente fatta: perché non si vede, che habbi alcun
fondamento; et massime non essendo essa suspension
d’armi, come si dice per più che per un mese, par
che Spagnoli per così poco tempo non risolveranno
di far fermar le genti incaminate; delle quali s’intende
pure, che marchino, se ben in picciole truppe.
Del negotio di trattatione di accommodamento non si parla più
tanto doppo, che si è saputo il passaggio per questi
paesi del baron Chefniler destinato per Spagna
poiché di là si doverà aspettar l’essito. La dimora
di esso Chefniler fatta in Brusseles dicono sia stata per
dar tempo a quelli de’ suoi, ch’è stato consigliato
da sue Altezze inviar per mare con le sue cose più
care: perché, dovendo andar a Parigi, haverebbe
potuto incontrar per il camino qualche disturbo.
Ho avuta la copia delle lettere, che ’l signor don Pietro 
--- page 117v---
 scrisse al serenissimo Alberto sollecitando la missione delle genti,
che sarà per quelli delle Signorie vostre eccellentissime, che havessero curiosità
d’intenderle.
In Brusseles spargono, che Spagnuoli vogliono romper con la
Serenità vostra, et dicono che castigaranno lei, et il signor duca di Savoia
havendo a tal fine fatta venir cavalleria di Napoli
che n’haveranno dell’altra da diverse parti d’Italia
mille doicento cavalli ispediscono di qua che con
quelli che tengono in piedi nel Milanese, et con
l’infanteria, che da questa parte si va incaminando
quella che venirà di Spagna, et si leverà dal
regno di Napoli, et d’altrove volevano pigliar
et vostra Serenità et sua Altezza di mezo; che tanto dice-
vano di voler far anco contra li principi di
Francia. Publicano la partenza di monsignor di Dighiers
di Piemonte con li suoi Francesi, et che la serenissima Republica habbi cessato di dar denari al signor duca di Savoia
havendone bisogno per sé stessa. Dall’altro canto
in una relatione d’un convito fatto in Brusseles
lautissimo al signor don Balthasar Zuniga che torna in
Spagna dalla sua ambasceria alla corte dell’Imperatore
viene detto, ch’egli habbi publicato di sua bocca 
--- page 118r---
 che le controversie di vostra Serenità col serenissimo Ferdinando al sicuro
resteranno sopite; che Dio benedetto lo voglia per
quiete di quel serenissimo Dominio.
M’avvisa il Pasini haver inteso, che ’l Cairo doveva esser
col signor conte Gio. Giacomo Belgioioso nel paese di Lieges
et per tanto haveva pensiero di arrivar fin là per
veder quello che potesse cavar di lui per il servitio di
vostra Serenità, et mi haverebbe avvertito.
Dall’ufficio, che gl’ambasciatori di Francia fecero nella Congregatione
delli Stati di Holanda hanno essi cavata risposta
che la provincia è risoluta per la parte sua di dar
assistenza alla Corona; ma non dichiarito per il nu-
mero delli cinquemille fanti quanti francesi, o
quanti del Paese, o d’altra natione. Questa
dichiaratione serve assai, per esser come ben sa la
Serenità vostra questa provincia la maggiore, et la più po-
tente di tutte le altre, et quella che spende si può
dir tutto nel mantener particolarmente le truppe francesi
ma la dispositione non è uguale in tutte l’altre.
Zelanda, Frisia, et anco Gheldria inclinano
malamente ad adherire portando tuttavia la
necessità, et il bisogno del Paese, nella congiontura 
--- page 118v---
 de’ tempi, nella quale si trovano ridotte le cose del mondo.
Si va interpretando l’obligatione che hanno questi stati
con la Corona, dicendo che le parole obligatorie non servono
per andar contra li sudditi del Re, et in ogni caso, che
sua Maestà christianissima chiami l’aiuto; ma che il senso reale
et fondamentale, et il fine per il quale è stata fermata
la lega sia stato diretto contra Spagnuoli, et così essersi
inteso sempre: perché, dicono, che quando dovessero ad
ogni ceno del Re esser obligati, venirebbe in consequenza
di assistergli anco contra il re d’Inghilterra, et contra
ogn’altro collegato. La riduttione di quelli della
religione alla Roscela li fa star perplessi, oltre il
dubio, che hanno, che il Re, o la Regina possi servirsi
dell’aiuto de’ Spagnuoli. In uno milita il rispetto di
contrastar a quelli dello stesso partito, quando si dichia-
rassero per li principi; nell’altro non saprebbono accom-
modarsi a militar unitamente con Spagnuoli. Questo
non è espresso in publico; ma solo, che si vorebbe
veder di trovar rimedio alla pace. Gl’ambasciatori
sentono li concetti, et veggono gl’andamenti tuttavia
non si perdono anzi solecitano, et instano a loro
potere; et aiutati dall’auttorità del signor Bernvel 
--- page 119r---
 sperano di superar ogni difficoltà. Hier mattina furono di
nuovo nell’assemblea dei Stati, et col presentar lettere
del Re fecero un ufficio molto pieno, procurando d’impri-
mer nelle Provincie, che desiderano una risolutione
apportando molte ragioni per far riuscir più efficace
et l’instanza, et l’impressione. Et monsignor della Nua
che fu a vedermi il doppo desinare si è doluto
grandemente di una tanta dilatione; disse che la
tardità nasceva in parte o da poca conoscenza dell’
affare, o da malitia; che haveva parlato liberamente
et in maniera, che si haveva potuto intender, che si
voleva un sì, o un no; che quando si parla, et si
dimanda qualche cosa d’obligo si vuol aspettar il parer
delle Provincie; ma che quando si è trattato di ricever per
vinti anni continui tanti milla fiorini; quanti hanno
ricevuti in questo Paese doppo che si mantiene il
soccorso a spese reggie, non si è aspettato l’assenso
delle Provincie; ma immediate si è ricevuto il denaro;
che per tanto non doverebbono hora metter difficoltà;
che si va tolerando con speranza di haver infine
risposta propria, conveniente, et debita al contratto
che hanno insieme. Si è laudato della provincia 
--- page 119v---
 di Holanda, per la quale, disse, che sua Maestà haverebbe
fatto ogni cosa, et se altro non succedesse si sarebbe appagata
della dimostratione di buona volontà; che sua Maestà voleva
mantener le vecchie aleanze; ma che in fine vedendo
tanta renitenza non sapeva quello ella havesse fatto; […]
mancandosele da questo Paese al debito; anco il Re have-
rebbe tenuto poco conto di essi, et reietta la Lega;
che alcuni de’ consiglieri havevano havuto in animo del non
star più; ma sono stati fermati dagl’altri, che hanno
maggior prudenza; che non sapeva veder per qual
causa questi signori volessero mancar al Re nel suo
bisogno, et necessitarlo forse a valersi de’ Spagnuoli;
che diceva così per modo di dire, ma che questo non
sarebbe successo piacendo a Dio perché non sarebbe
stato né servitio della Corona, né della Francia; né
meno sua Maestà era in stato, che da sé sola non potesse
castigar li suoi sudditi: ma porgassi il caso non
sono anco questi in pericolo d’esser abandonati
dalla Corona nelle sue occasioni. Et si compiacque
esso Ambasciatore di passar meco una lunga essageratione
più tosto che discorso, concludendo, che in fine
sperava bene; et io non risposi altro se non che 
--- page 120r---
 havendo havuto la dichiaratione di provincia così principa-
le poteva sperar sua Eccellentia buon essito del suo negotiato.
Si va portando il tempo innanti da questi signori quanto più si
può perché si vorrebbe pur cavar beneficio da esso; poten-
do esser che in tanto seguisse qualche accommodamento
ancorché questi Francesi dicono, che la Regina sia risoluta
di estirpar, et ruinar affatto li principi. Doverebbe
se seguisse infine la concessione dell’aiuto andar un
soggetto di questi paesi, per commandar alle genti,
et per questo sono dalli ambasciatori stati nominati. Il principe
Henrico fratello di sua Eccellenza, il conte Ernesto di Nassau
governator in Arnhem, et monsignor Marchet fiammingo. Nel
primo non vi è inclinatione perché gli par che la condotta
non sia equivalente al grado, che tiene; ma più per
li rispetti delle parentelle, che ha con Buglione
et con altri del partito de’ principi. Ben se haverà
dalli Stati espressa commissione prenderà la carica
non potendo ricusarla. Nel conte Ernesto di Nassau
vi sono alcuni che dicono esser qualche inclinatione;
ma mancando questi doi, si tiene per fermo, che
il terzo sarà impiegato.
Quando mi trovai col signor principe Mauritio in discorrendo 
--- page 120v---
 seco mi disse a questo proposito, che li ambasciatori francesi solle-
citavano; et il loro fondamento più essentiale era l’obligo
dell’aleanza, che constringeva questi signori; ma che la
missione delle genti non serviva al beneficio del Re.
In Brusseles si trova un ambasciator di Inghilterra per ricercar il castigo
contra la persona di quel dottor di Lovania, che con un
libro, che si può dir libello famoso ha dette tante
maledicenze del Re. Gratie etc.
Dall’Haya a’ 25 aprile 1617
di vostra Serenità
humilissimo et devotissimo servitore
Christofforo Suriano

--- page 123r---


--- page 123v---
Al serenissimo principe di Venetia
2da


--- page 121r---
In lettere dell’Haya de’ 25 april 1617
Copia di una lettera scritta da don Pietro di Toledo
Al serenissimo arciduca Alberto delli 9 marzo 1617
Serenissimo signore
supplico vostra Altezza resti servita quanto prima far incaminar
la gente, che sua Maestà ha fatto levar per questo Stato
che non siano giovanetti fanciuli; ma buoni soldati
vecchi; poiché questa estate in tutta maniera
la voglio finire con questo inimico importuno.
Iddio guardi vostre Altezze serenissime. Di Alessandria
li 9 marzo 1617

--- page 121v---


--- page 122r---


--- page 122v---
Copia della lettera di don Pietro
di Toledo
nella 2da
