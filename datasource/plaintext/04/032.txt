
--- page 165r---
2da
Serenissimo Principe
con occasione, che vedei sua Eccellentia per raccomandarle gl’affari del signor
duca di Savoia, et la pronta buona ispeditione all’instanza del
signor di Monthou, come ho scritto nelle altre mie, ella mi addimandò
quello, che tenevo di Venetia, le dissi quanto la Serenità vostra mi
avvisa nelle sue lettere de’ 5 che la sua armata doveva
seguitar li vasselli del vostro re di Napoli, et quanto mi scrive
delli Uscochi, et di Gradisca. Doppo mi disse, che haveva
ricevute lettere del signor conte Gio. Ernesto, che le scriveva
di haver presa licenza per andar verso il campo, et a trovar
le sue genti in Istria. Io risposi che tenevo il medesimo avviso
in qualche lettera particolare, et speravo, che ’l signor Conte haverebbe
fatto buon servitio a sua Serenità. Ripigliò sua Eccellentia, et io ancora
lo spero, et so che ha l’animo dal farlo, et lo ho evitato, né
dubito, che non sia per dar sodisfattione alla serenissima Republica
et poi soggiunse di gratia in che consiste il punto della
difficoltà toccante il commando, non veggo quale ella si ha
perché se si vuole che il signor don Gioanni ricerchi qualche numero
o altri officiali senza ch’egli lo sappi, questa non è
maniera accostumata in questi paesi. Io essercitando la
carica di generale mai piglierò soldatesca di alcuna banda
di militia, che non la mandi a dimandar al capo di essa, et in
absenza d’un colonello la dimanderò al luogotenente o
sargente maggiore, et non ad un particolar capitano. Risposi
ch’io non credevo che in questo consistesse la difficoltà 
--- page 165v---
 che se ben dalla Serenità vostra non ero informato per quanto nondimeno,
havevo potuto intender mi pareva, che tutto consistesse nel commando
del signor conte Giovanni al qual pareva, che ’l signor conte Gio. Ernesto non volesse
accommodarsi; ma volendo valersi di sue genti intendeva, che
da lui gli fosser communicate tutte l’intraprese, ripigliò, che in certe
occasioni non li pareva fosse necessario; ma che in certe altre si poteva
ben farlo poiché tutti erano al medesimo fine, et mi replicò quello
che scrissi con le precedenti mie, che si prometteva, che le sue lettere
haverebbono apportato giovamento al negotio. Io non passai a
lungo discorso sopra questo particolare perché non ho alcuna instrutione
da vostra Serenità di quello ne debbo dire ben non lasciai di pregar
l’Eccellenza sua che nell’occasioni non lasciasse di essortar, et consigliar il signor
Conte a quello ch’era proprio per il servitio della serenissima Republica
aggiungendo, che sapevo, che don Gioanni commandava a tutti
et era necessario che vi fosse un capo primario: perché
altrimenti essendovi doi capi principali nel campo, che
commandino non era possibile far bene, et la cosa era
incompatibile. Rispose questo è vero, et d’altra maniera
genererebbe confusione, so che mio cugino si rimetterà
al dovere, quando il fatto non sia d’altra natur;, et così
terminò il parlar di questo.
Il signor ambasciator Ilton non scrive qui al signor Carleton nello stesso proposito
del commando; che ’l signor conte Gio. Ernesto si era ridotto a
dire che si contentava di obedir a don Gioanni purchè
li ordini o espressi in voce, o mandati in scritto fosser 
--- page 166r---
 in forma tale, che paresse che venissero o dal Senato, o dal Generalissimo
et che egli non voleva far poi inquisitione se così fosse; ma che
però ancor non era accordata alcuna cosa. Mi ha il medesimo
signor Carleton interpretato il capitolo delle lettere scritte in inglese.
È stato scritto qui a diversi intorno all’ispeditione del signor Coner,
et al suo trattamento, et delli officiali quanto a quello del signor
Conte più d’uno mi ha riferto, et particolarmente il capitano delle guardie
di sua Eccellenza che par ad alcuni che possi star in qualche parte con-
tento; ma che sia poco quello per li officiali maggiori; massi-
me per quelli, che in questo Paese havevano cariche: perché
se bene li è riservato il luoco non li corre però lo stipendio
per il tempo, che staranno fuori et l’auditor general Dimer
coll’occasione del dricciarmi lettere sue per il padre mi accenna
non esser alcuno troppo contento, et che si aspettava altro
trattamento tanto per li officiali maggiori delle truppe; quanto per il signor Conte, et ch’esso fosse stato rimborsato di
tante spese straordinarie, che sapevo, che haveva fatte.
Questa è la sostanza della lettera, alla qual non ho
rescritto, ben ho stimato ma debito darne riverente parte
alla Serenità vostra affinché ella sappi tutto ordini a quello che
comporta l’affare, et come io possi confutar qualche cosa
onde stimo molto a proposito esser informato per non
lasciar che seminandosi di questi concetti ne nasca
qualche mal impressione, che in questi principii potesse
apportar alcun mal effetto per gl’interessi di vostra Serenità.

--- page 166v---
Né io in tanto lascierò di applicar ogni spirito per andar rimovendo
ogni cosa, che mi paresse poter apportar pregiudicio.
Sono stati messi in ordine sei vasselli di guerra per inviar in aiuto
di Svetia affine di difender quei porti di mare della giuriditione
di quel Re perché quando cadessero sotto la ditione di altro
principe sarebbe con gran disavantaggio del trafico di questi
mercanti, et saranno questi mantenuti dalli signori Stati per soccorso
in virtù dell’alenza con detto Re.
Il Colonello, che venne qui per l’ispeditione delli mille doicento fanti
è stato richiamato con lettere da quel Re, perché se ne
ritornasse immediate in Svetia havendosi bisogno della persona
sua, stante che il re di Polonia haveva cominciato invano
nello stato di Svetia dalla parte della Lituania, se bene
riferisce l’avviso. Egli è partito, et le genti levate lo
seguiteranno.
Del signor conte di Levenstein hebbi domenica avviso da persona, che
venne d’Amsterdam, ch’egli non si trovava in quella città
si diceva, che fosse passato a Embden per il negotio de’ vasselli
et qualche altro ha detto, che sia andato al conte di Oldenburgh
suo parente credesi per haver qualche assistenza
et ognhora attendo avvisi di lui. Gratie etc.
Dall’Haya a’ 23 maggio 1617
di vostra Serenità
humilissimo, et devotissimo servitore
Christofforo Suriano

--- page 167r---


--- page 167v---
Al serenissimo principe di Venetia
2da

