
--- page 158r---
Prima
Serenissimo Principe
tutti questi giorni passati ha il signor di Monthou atteso a visitar li più
principali deputati dell’assemblea de’ Stati Generali, essendogli
stato necessario il farlo per haver scoperte varie difficoltà, che si
andavano mettendo innanti alla risoluzione del pronto effettivo
aiuto in denari come ricerca. Si trovò, prima del rinovar la
sua instanza in publico, con il signor Bernvel, dal quale gli furono
dette diverse cose, et che in particolar due tenevano l’animo del
Generale molto sospeso. L’una che la pace fosse per farsi, et
l’altra della constanza del signor Duca in tenersi lontano dagl’interessi
di Spagna. Ha sodisfatto con esso Bernvel in quanto gli è
stato possibile in mostrar la gran ragione, che haveva il signor Duca
di non fidarsi mai più della Spagna, governandosi col seguito
in tanto tempo che continua la guerra, et all’altro nel dire
che gl’apparati de’ Spagnuoli da tutte le parti non davano
punto ad intender, che havessero volontà di pace. Per il
primo lo ha lasciato molto ben impresso, et gli ha detto, che
basta assai; ma quanto al secondo, che era bene, che
dicesse qualche cosa tanto nell’assemblea quanto con chi
ne parlava: onde dall’aggiunta traduttione intenderà
la Serenità vostra quanto egli ha in sostanza esposto alli Stati
Generali; ma in voce ha premuto molto più efficacemente
et con concetti più pieni per muover l’animo ad aiutar sua Altezza.
Gli pregò, ch’io m’impiegassi in questo negotio, lo
coadiuvassi, et cooperassi appresso sua Eccellenza, con il signor Bernvel, 
--- page 158v---
 et altri, et tanto ho esseguito. Il signor Bernvel nella risposta, che mi
fece disse che a lui era tanto a cuore l’interesse di sua Altezza quanto il
fatto stesso, perché la sicurtà di lei lo ricercava, et più il servitio
commune, onde haverebbe tenuta la mano a tutte le cose, massime
facendo io la raccomandatione a nome della serenissima Republica; ma che mi voleva
dire, che in ciò concorrevano varie difficoltà, che davano
materia da pensare al consultar il modo come poter
assister, poiché li signori Stati havevano diverse occasioni di spesa
che li teneva oppressi, et mal accomodati al presente
di denari. Disse, che vi erano le spese ordinarie delle
guarnigioni nel Paese, di quelle, che sono necessitate man-
tener nelle terre attinenti al ducato di Cleves, et Giuliers
l’altre delle fortificationi tanto in quello, quanto in questi
stati, il debito che tengono di assister al re di Svetia,
il dover compir alla sodisfattione al re della Gran Bertagna
per la ricuperatione delle doi piazze della Brila, et di Flesinghen.
A che s’aggiungevano anco le controversie, et male intelligenze
che passano al presente in questo corpo di Republica particolarmente
nella provincia di Holanda per la causa di religione
et il convenir proveder a diversi bisogni del Paese; ma
che con tutto ciò haverebbe fatto tutto quello, che havesse
potuto per il buon successo dell’instanza del signor di Monthou.
A questi concetti risposi col metodo tenuto dal detto
senator Monthou, essendomi egli, prima che mi trovassi 
--- page 159r---
 con esso Bernvel venuto a riferire di haver havuto proposito di
queste medesime cose. Et particolarmente quanto si aspetta alla risolutione
dei principi di Alemagna, che non dovevano regolarsi le
risolutioni di questi signori dalla pendenza di quella di detti
principi, perché, dato, et non concesso, che non havessero
aiutato, non dovevano li signori Stati farsi regola perché sua Altezza
restasse nuda d’aiuti, aggiungendo quello di più, che
stimai proprio in questo affare in conformità anco
degl’ufficii communicatimi da esso signore di Monthou.
Parvemi di lasciar esso signor Bernvel assai disposto, et doppo
anco essendo stato riveduto dal signor Monthou, se ben colle
stesse considerationi sempre alle mani, ha però mostrato di
non disperar di qualche soccorso. Sua Eccellenza in questo particolare
sabbato che fui a lei mi disse, che sperava, che haverebbe
havuto qualche cosa, et che haveva raccommandato
il negotio al signor Bernvel, il quale haveva trovato di buon
animo d’adoperarsi per il suo buon essito.
Con alcuni de’ signori Stati ho parlato, et fatta la debita, et necessaria
raccommandatione, et se bene non sono condescesi in tutto alle
considerationi del Bernvel hanno però in sostanza tutto
de’ medesimi impedimenti. Et il negotio di religione, oltre gl’altri,
difficoltà in gran parte il bene, et prontamente operare
perché, essendo gl’animi confusi, et che mal s’intendono
tra le parti, fano che ’l corpo tutto patisca, et disentono 
--- page 159v---
 o nel proporre, o nel risolver, né qui si può far altrimenti, che
col Generale, non essendo costume di definir un affare con il mezo
de’ particolari deputati.
Il signor ambasciator d’Inghilterra anc’egli è andato espressamente a raccommandar
questo affare al signor Bernvel, et coadiuva in quanto può,
et l’agente del signor Principe palatino ha fatto qualche
ufficio tra particolari signori. Quello che se n’è cavato
è che si tiene per certo che aiuteranno, ma parmi di haver
inteso, che presentemente daranno qualche somma di denaro,
che sarà per provisione per risolver poi più commodamente et con
maggior opportunità qualche sussidio mensuale et io penso,
che si daranno alcuna cosa per provisione, sarà per veder
in tanto quello che segue, se le cose si accommoderanno, o non
et poi risolveranno secondo l’accidente.
Sta monsignor di Monthou attendendo con desiderio il successo, et si
crede, che possi questo negotio esser portato alla congregazione
del Consiglio di Stato, che si suole ingerire in materie simili. Si
nutre di buona speranza, et del concetto, che sente nel generale
che si ha desiderio, et volontà di assister, et questo tanto
ha rappresentato al signor Duca, senza obligarsi ad alcuna parola
di sicurezza. Et io di quello succederà ne darò riverente
conto alla Serenità vostra.
Coll’occasione di veder per questo negotio, di questi signori, uno dei presidenti
di Gheldria entrato in discorso del signor duca di Savoia mi 
--- page 160r---
 disse, che bisognerebbe poter far una buona unione, ma che non si
sapeva come potersi assicurar dell’animo dell’Altezza sua, et
addimandò a me quello, che ne credevo. Io gli risposi, che
li accidenti, che sono occorsi sin qui mi facevano far congietura
che di sua Altezza potesse presupponer ogni bene, stante l’offese
che pretende haver havuta da Spagnuoli, et quelle che
le vanno preparando, et egli replicò, che questo era appa-
rente, et si poteva creder così. Poi mi disse se stimavo che
il signor Duca si fosse contentato di conceder il porto di Villa Franca
per porto di sicurtà a navi da guerra, che havessero un giorno
potuto mandar questi signori in quelle parti; dissi ch’io non sapevo
et egli mi rispose, che ne havea tenuto qualche proposito a monsignor
di Monthou, et che haveva cavato, che forse il signor Duca non se
ne sarebbe mostrato alieno. Poi soggiunse bisognerebbe poter
far questo negotio in terzo la serenissima Republica sua altezza di
Savoia, et li signori Stati, dicendo che ve ne pare? Io dissi che
de’ pensieri del signor Duca non sapevo dir alcuna cosa; ma
ben dell’intentione della serenissima Republica potevo affermar questo
ch’ella mira alla conservatione non solo della propria libertà
ma di quella delli altri principi ancora, et di questa Republica
in particolare, et che per questo haverebbe sempre inteso
volentieri tutto quello, che fosse stato proposto esser per
il medesimo fine anco in altri per risolver poi unitamente
et al vantaggio commune. Repigliò anco in noi altri 
--- page 160v---
 concorre il medesimo senso perché non amiamo punto la grandezza
di Spagna, ma tutto sta a chi ha da esser il primo a proporre
da che può comprender la Serenità vostra, che vi sono sensi che vor-
rebbono, che si venisse a questa unione; ma sono poi predo-
minati, et alterati dalla riputatione, li quali accennano, come
questo, che altre volte si è fatta qualche apertura, et non
si è risposto allhora alcuna cosa. Io mi sono contenuto
nel dir solamente che stavo qui ministro di vostra Serenità per
testimonio della buona corrispondenza, che vuol tenir
la serenissima Republica con questi Stati, et tutto quello, che mi fosse
stato detto tutto haverei scritto alla Serenità vostra.
Rifersi al signor di Monthou quanto, toccante il signor Duca, havevo
cavato dal detto Presidente, et per li aiuti, et nel particolare
di unione, il qual mi disse che di questa unione con sua Altezza
il medesimo gliene haveva parlato, come in passando; [c]olli stessi
concetti, ch’egli non haveva alcuna commissione intorno di
ciò; ma ben di Villa Franca sua Altezza si sarebbe contentata
di offerirla per porto di sicurtà a questi signori quando havesse
veduto il bisogno, o che la condotta delli affari, et del
tempo l’havesse comportato; che non havendo veduta
la necessità si era riserbato questo capo in mano per tirar
a fine quanto havesse veduto difficile per altro mezo
che quando fu qui l’altra volta ne haveva bocco, al signor
principe Mauritio, et questa volta ancora, et che l’Eccellenza sua 
--- page 161r---
 lo trovava partito molto buono, volendo esser informata
della qualità del sito, della capacità del porto, quante navi
vi si havesse potuto tenere, et simil altre cose, et gliene
haveva dimandato memoriale, che gli ha fatto haver questa
mattina in forma di lettera. Hiersera venne a farmelo vedere
et contiene in sostanza, che stimava, che una delle miglior
occasioni di far danno al nemico commune, et alli suoi adherenti
fosse il far passar alla costa di Genova un buon numero
di vasselli da guerra, perché li Genovesi non sarebbono stati
senza patimento et Fiorenza, et Urbino haverebbono del
tutto lasciato di dar soccorso al governator di Milano, et sua Altezza
haverebbe concesso per porto di sicurtà Villa Franca; che
risolvendosi in qualche tempo al mandar navi per assistenza
di sua Altezza questo porto sarebbe stato proprio per evitar
ogni male, che potesser fare alli Francesi, che si dovevano
conservar amici. Ma entrato in pensiero, che sua Eccellenza
habbi addimandato questo memoriale per mostrarlo, et
consultar sopra di esso, la prega a non promoverlo
perché non rimovesse gl’animi dall’effetto della prima instanza
essendo che questa provisione sarebbe troppo lunga, et per
consequente potrebbe riuscir infruttuosa; ma quella in
denari come necessaria sarebbe stata propria quanto fosse
stata più pronta, perché dell’altra se ne haverebbe
poi potuto trattare. Et hoggi deve trovarsi con sua Eccellenza per 
--- page 161v---
 parlarle del medesimo.
Stante quello, che gli havevo detto havermi discorso il presidente
di Gheldria mi ha pregato di cavare, quando venga però il
proposito, et caschi il ragionamento di qualcheduno, con chi alle volte
mi occorresse trattare se vi ha in effetto nel generale il desiderio
o la volontà di unirsi con sua Altezza dicendomi, che gli haveva scritto
tutto ciò perché anc’ella pensasse ai fatti suoi, et a quello, che
stimasse bene per la propria sicurtà del suo Stato. Et mi rin-
gratiò di quanto operavo a servitio di sua Altezza. Gratie etc.
Dall’Haya a’ 23 maggio 1617
di vostra Serenità
humilissimo et devotissimo servitore
Christofforo Suriano

--- page 164r---


--- page 164v---
Al serenissimo principe di Venetia
prima


--- page 162r---
In lettere de’ 23 maggio 1617 dall’Haya
Espositione di monsignor di Monthou
Vedendo sua altezza di Savoia mio signore et patrone che lo Spagnolo haveva affatto risoluto di inva-
der li suoi stati alla peggio succedi ciò che si voglia, poiché che vidando la fede et religione pub-
lica in pregiuditio d’un trattato fatto et concluso in Asti. Don Pietro con una potente ar-
mata l’haveva di nuova assalita; ella mi mandò li mesi passati qui per rappresentar lo
stato de’ suoi affari l’importanza di essi, li notabili interessi, che tutti li principi et republiche della
christianità havevano in questa guerra, la quale havendo riguardo all’insaciabile ambitione
delli Spagnoli, non tendeva che alla ruina delli uni doppo gl’altri; et in conformità del com-
mandamento ch’io tenevo sposi la carica mia nell’assemblea del vostro conseglio dando
un somario della mia propositione, redatto in scritto per la quale mi sarete compiaciuti
ch’ella sia communicata alle provintie, onde havuto riguardo all’importanza del fatto, li suoi
deputati residenti ordiniaramente in questo luoco, non potevano determinare sopra questo fatto
senza l’avviso de’ suoi principali, et poichè per haver le risolutioni particolari delle Provincie
bisognava aspettar qualche tempo, io volevo impiegarlo in altri affari per ritornarmene ispe-
diti, ch’io li havessi havuti, come io ho fatto per procurar di havere da vostre Eccellenze la finale,
et favorevole risolutione, la quale io attendo per li affari del mio patrone.
Doppo che io partii di qua lo stato delli affari è in parte cambiato et in parte il medesimo
ch’era allhora, perché lo stesso inimico che noi havevamo ci perseguita sempre vivamente
et del continuo ha in fantasia la nostra ruina, et in questo gl’affari non sono punto mutati,
ma poiché li preparativi, che già se facevano allhora, et le truppe che si levavano da
ogni banda sono per lo più gran parte arrivate nello stato di Milano, et il resto se inca-
mina d’un giorno all’altro. Il male che per in quel tempo era lontano da noi, al presente
è molto vicino, et perché l’aiuto et il soccorso, che il mio patrone attende da vostre Eccellenze
ci è hora molto più necessario perché la fine del mese di maggio, che fornisse ben tosto
la Spagnolo nostro inimico deve infallibilmente mettersi in campagna con una molto grande
et potente armata, et con più grande mala volontàancora di ruinar il mio patrone il
quale per la diffesa della sua giusta causa, et per il bene con della christianità tutta
si mette ad ogni dovere per opporsi ne’ pernitiosi disegni dello Spagnolo. Onde signori
questo appunto il tempo, di mostrargli la mano favorevole, o mai, poiché il soccorso, ch’
egli spera da voi arrivando così in opportuna occasione la può conservare al primo
incontro da qualche sinistro accidente, il quale se per la mala fortuna, il che Dio non
permetti, gli succedesse l’assistenza che voi gli faceste doppo questa occasione riuscirebbe
inutile.

--- page 162v---
Il felice cambiamento che per una giusta et impensato giudicio di Dio hanno preso li affari della Francia
vi facilitano il mezo di aiutar il mio patrone, et a lui di difendersi meglio contra il suo nemico perché
essendo voi liberi dal soccorso che per gl’affari della Francia havevate accordato a sua Maestà
christianissima. Voi potrete più liberamente se vi piace aiutar il Duca mio signore et patrone, et egli in
rispetto della licenza a doi armate del Re potrà più commodamente haver delle genti per rin-
forzar le prime perché essendo stato proposto alli ambasciatori di sua Altezza residenti a Parigi
di tirar al servitio dell’Altezza sua il colonello Ghent hanno mandata persona espressa
a lui per qualche effetto di modo che hoggidi o il detto Ghent è già in camino per andar in
Savoia in che vi è molta apparenza, o che si è fuori di speranza dall’haverlo, il che
non è credibile, poiché li principi in servitio de’ quali egli era l’hanno essi medesimi
presentato alli ambasciatori di sua Altezza. In oltre il signor marescial de Diguieres che è passato
per far una levata di dieci milla fanti per le sudette cause le farà commodamente; ma stante
che il numero delle genti cresce, et vi è la commodità dell’haverle, il bisogno del denaro si
va augumentando senza il quale non si può mantener una così grossa armata. Io vi prego
signori instantamente et con ogni maggior affetto di voler accordar a sua Altezza il soccorso, che vi si già
addimandato a nome suo, ma poiché il male è vicino anzi presente vi supplico signori che ’l rime-
dio sia parimente pronto. Voi sapete quanto ha il tempo pretioso in tutti gl’affari, et par-
ticolarmente in quelli della guerra perché passata una volta l’occasione ella non si
può ricourare et li danni che arrivano sono per la più parte irreparabili. Questo
causa signori ch’io vi raccomando tanto la prontezza in questo affare non altrimenti che
tutto l’affare stesso.
Et poiché li Spagnoli o li loro adherenti hanno publicato da per tutto che la pace era risoluta
et pronta a publicarsi io vi prego signori di non prestar alcuna fede a tal disseminationi
perché oltre che gl’apparati, che li Spagnoli fanno d’ogni parte li convincano mani-
festamente di falsità, l’Altezza sua con lettere de’ 28 d’april passato mi scrive, che non vi è
apparenza alcuna de pace, et che li Spagnoli non la desiderano, ma fanno correr questa
voce per ritardar il soccorso che li amici del mio patrone li potrebbono mandare per
prendendo col tal mezo al loro miglior vantaggio. Per tanto miei signori vi prego di non
ritardar punto gl’effetti della favorabile risolutione ch’io aspetto da voi per il servitio
del mio patrone, mene vorrei ch’el presuposito che alcuno fa dell’aiuto che li signori
principi di Alemagna fano conto di dar a sua Altezza retardi quelli ch’egli spero da 
--- page 163r---
 voi, perché se bene io non ho havuto al presente un aiuto specificato, et particolare dichiarato
con tutto ciò m’hanno promesso, et assicurato, che assisteranno di tutto lor potere; ma quando
tal soccorso mancasse sarà bisogno per questo che ’l nostro sia ritardato, o negato
sarebbe questa una causa sufficiente per produr un tall’effetto non certo; tanto
è che si ciò fosse che Dio non voglia, io penserei che questo sarebbe un argumento
sufficiente per disponervi a soccorrer d’avantaggio il mio padrone perché s’egli fosse
mancato del soccorso che si promette dalli signori principi di Alemagna quanto minor
soccorso egli venisse ad havere; tanto più grande sarebbe il pericolo nel quale si
ritrovarebbe, et quanto maggiore sarebbe il pericolo, tanto più vi inviterebbe all’
aiuto più vivamente et gagliardamente, perché signori sia il mio signore et patrone soccorso o no
dalli signori principi di Alemagna il soccorso che deve attender da voi non deve esser
punto differito sotto pretesto di aspettar ciò che faranno, perché non dipendendo le vostre
deliberationi dalle loro voi non dovete meno per alcun soggetto differir il soccorso
ch’io spero ottener da voi per il mio patrone. Onde fornendo signori con quello, che ho
comminciato io vi prego di nuovo di voler prontamente soccorrer il Duca mio patrone
con quel soccorso che vi parerà fare sia in denari poiché havendone, si trova in luoco
commodo per haver molte genti tanto da piedi, che da cavallo, io vi torno a pregare
adunque signori di farlo, et al più tosto che ce possi fare.

--- page 163v---
Propositione del signor di Monthou
nelle prime
