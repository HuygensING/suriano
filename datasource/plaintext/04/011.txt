
--- page 060r---
2da
Serenissimo Principe
fin la settimana passata ho havuto avviso di Colonia, che
a’ 16 era arrivato in quella città il signor conte Gio. Ernesto
con la sua compagnia senza alcun cattivo incontro, et per
mio creder prima dell’arrivo delle presenti in mano di vostra Serenità
bisogna, che sia arrivato costì.
Il vassello, che si è messo in ordine per la compagnia del capitano Mettoni
mercordì era partito di Amsterdam, non poteva esser in Tessel
che venerdì. Sabbato a sera ha fatto buon vento, et ha
continuato tutta la domenica; onde credo che sarà sinhora
partito, che Dio lo voglia.
Venne a trovarmi un sargente del capitano Vesterbech dicendomi,
ch’era restato qui d’ordine del suo Capitano per procurar
di trovar 25 huomini, che li mancava, che però gli
dassi cento taleri almeno. Io havendo saputo, ch’esso
Vesterbech haveva lasciato denari per questo complimento
et doppo havendomi detto qualcheduno che già le genti
erano in vassello non ho voluto esborsargli alcuna cosa.
Per essecutione delli commandamenti delle Signorie vostre eccellentissime nelle
loro lettere de’ x dello stante di procurar di attaccar
negotio con li strenui Luca Cairo, et Gio. Cesati a fino di
penetrar se sia in essi dispositione di venir al servitio della
serenissima Republica, le loro pretensioni, et altri particolari
io con questo ordinario ne scrivo al Pasini, et mi valerò 
--- page 060v---
 del mezo di lui, non havendo in Brusseles persona più confi-
dente, né di più interessata devotione verso il servitio della
Serenità vostra di lui; nel quale si adopera con tanto amore, et
con tanto affetto, che niente più, et merita per ciò appresso
la gratia di lei qualche effettiva recognitione, la quale sarà
rimessa alla prudenza delle Signorie vostre eccellentissime, affine di accenderlo
tanto maggiormente a ben operare.
Colle sudette commissioni mi sono pervenute anco doi altre
lettere pur delli x et humilmente le ringratio di quanto
m’avvisa per informatione nel particolar delle provisioni,
che andavano prudentemente facendo per contr’opporse
a quelle dalla parte de Napoli. Prima dell’arrivo
di dette lettere si seppe qui che vostra Serenità haveva fatti
vedere alcuni vasselli di questa Natione per valersene
ad armarli.
L’alfier Michiel Pagani è partito hoggi otto per venir
al servitio della Serenità vostra.
Et il cavalier Tomaso Studler ha data intentione al Pasini
di partir queste feste di Pasqua, et ne sto attendend[o]
altri avvisi.
Fu la passata settimana a trovarmi l’alfier Ercole
Sacco grisone della Val Mesolcina, et mi disse
ch’era venuto a me espressamente per significarmi 
--- page 061r---
 che volontieri si sarebbe condotto al servitio della Serenità vostra
lasciando quello delli serenissimi arciduchi a’ quali sono di
già da undeci, o dodeci anni in circa che serve,
sperando di dar segno a vostra Serenità coll’operationi sue, et
colla disciplina appresa in questi paesi, che non haveva
speso malamente il tempo; che però, havendo havuta
licenza da sue Altezze di star absente dal loro servitio
per sei mesi per poter fra questo tempo andar
a riveder le cose sue doppo la morte del padre,
haverebbe presa questa occasione di trovarsi col clarissimo signor
residente Padavino per saper da lui l’intentione
della Serenità vostra d’impiegarlo; et che subito arrivato
in paese sarebbe andato a trovarlo, offerendosi
anco di far una compagnia. Io doppo haverlo
trattenuto doi giorni meco, usandoli ogni cortesia
alla maniera del suo Paese, gli ho data una lettera
per vostra Serenità che così me n’ha pregato, et una per il clarissimo
Padavino. Ella per tanto potrà commandargli quello
che stimerà proprio per il suo servitio. È partito
giovedì passato verso Grol ove ha la moglie,
et figlioli, per condursi quanto più presto nel
paese de’ Grisoni, con havermi promesso di far
quivi nelle congiunture presenti qualche servitio 
--- page 061v---
 alla Serenità vostra. Né lascierò d’aggiungerle, che m’a detto
haver da sue Altezze quattordici scudi di trattenimento per
mese. Gratie etc.
Dall’Haya a’ 28 marzo 1617
di vostra Serenità
humilissimo, et devotissimo servitore
Christofforo Suriano

--- page 062r---


--- page 062v---
Al serenissimo principe di Venetia
2da

