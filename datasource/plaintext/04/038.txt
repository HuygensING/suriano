
--- page 194r---
Prima
Serenissimo Principe
all’ufficio, che feci col signor principe Mauritio a nome della Serenità vostra
et di rendimento di gratie, et di confermatione della stima,
che fa del signor conte Gio. Ernesto in conformità di quanto mi
commette nelle sue lettere de’ 2 dello stante, rispose egli
con parole molto cortesi, et con attestatione del desiderio
che ha di farsele conoscer in tutti i tempi grandemente
devoto; ch’era sicuro che le sue lettere dovevano
giovare, et che secondo, che si fosse offerta l’occasione
non haverebbe mancato di tener avvisato il Conte di
governarsi prudentemente, et a sodisfattione della
Serenità vostra a che corrisporsi con nuove gratie. Havendo
l’Eccellenza sua intese da lettere, che ha havute dal signor Conte et dal
colonello Rocalaura, che le genti dovevano passar
il Lisonzo si fece portar un libro di cosmograffia
et volse, che vedessimo insieme, ove stava situata
Gradisca, dove si fosse fabricato il ponte, consi-
derò come si potevano accampare; mi dimandò
se poteva la serenissima Republica dall’Istria inviar
genti per terra senza esser obligata da quella 
--- page 194v---
 parte far ascender la riviera, et in questo particolare
mostrò una curiosità grande, et io le andai dicendo
tutti li luochi, che erano del dominio della Serenità vostra et le
parve distanza assai dalla parte dell’Istria a
Gradisca per poter approssimarsi alla piazza facilmente
onde disse, che bisognerà, che all’assedio formato vi
corri tempo per andar facendo li avicinamenti necessarii.
Poi mi disse la serenissima Republica haverà bisogno di mantener
le compagnie, ch’è per consequenza di genti perché
quelle che vi sono anderanno et per la stagione, et per
li accidenti mancando; et io, per veder quello, che
voleva inferire, risposi, che era vero; ma che la
difficoltà stava nel saper come rimetterne prontamente
rispose il miglior consiglio, che io possi dare è che
sua Serenità faccia passar alla fila per il paese de’ Grisoni
delle genti siano di che natione si voglia, et queste
farle metter nelle truppe perché così la Republica haverà
sempre il suo numero compito, et servirà molto
bene; così si fa disse anco nelle nostre truppe 
--- page 195r---
 et massime in tempo di bisogno per haver continuamente
le compagnie formate. Io a questo proposito non
lascierò di dir riverentemente alla Serenità vostra quello che ho
osservato, et inteso essersi accostumato in questi paesi
et è, che quando il signor Principe ha havuto a far
di haver un corpo d’infanteria scielta, si ha
preso per ogni compagnia quindeci, o vinti soldati
dei migliori, et in suo luoco se ne sono messi altrettanti
li quali ancorché nuovi, et inesperti framessi però
nelle file imparando dalli altri proveti in pochi
giorni riuscivano così buoni come quelli. Io accennai
questo a sua Eccellenza che me lo confermò, et disse, che
questo era un ordine accostumato da lei nelle
passate guerre, et che si osserva tuttavia secondo le
occasioni, che si appresentano.
Nel discorso ch’ella hebbe meco scopersi molto bene, che
haveva un desiderio grandissimo, che le cose di là passassero
a contentamento, et sodisfattione della Serenità vostra, et havendo
anco cavato, che forse haverebbe scritto al Conte, le 
--- page 195v---
 toccai, che mi sarebbe parso a proposito, che havesse nelle
sue lettere framessi alcuni dei concetti, de’ quali si è
veduto haver il signor conte Gio. Ernesto fatta gran stima
et che havevano dall’altro canto profitato al publico
servitio, mi promise del farlo; io però non lasciai anco
di farglielo risovenire col mezo di uno de’ sottoecreta-
rii, che venne a me per haver la lista de’ nomi de’ patroni
de’ vasselli per scriver anco ad essi, come intenderà la Serenità vostra.
Diedi parte a sua Eccellenza di quanto le Signorie vostre eccellentissime mi scrivono
in altre lettere pur delli 2 del passato intorno la
sua armata contra li galeoni di Napoli, et perché
compresi esser in lei tanta continuata buona volontà,
et vidi l’opportunità l’abbracciai, toccandole
qualche cosa dei capitani de’ vasselli intorno a
quanto elle mi scrivono nelle sudette lettere sue
mi disse, che haverebbe bisognato parlar con li
deputati delle città, delle quali sono detti capitani; ma
che credeva, che tutti fossero partiti per le case loro,
ch’ella però haverebbe scritto in particolare perché si 
--- page 196r---
 contenessero in officio, et sapeva, che haverebbono fatto
capitale delle sue lettere, et io spero ch’elle siano per
servir molto bene all’intentione della Serenità vostra. Saranno
qui aggiunte, et con esse la traduttione in copia, et ella
potrà farle capitar alli patroni de’ vasselli; come anco
far haver al signor conte Gio. Ernesto le aggiunte lettere, che sua Eccellenza gli
scrive, che per quanto ho potuto cavare sono tutte
essortationi a comportarsi bene. Scrive anco al colonello
Rocalaura, et haverà la Serenità vostra alligata la lettera,
nella quale lo avvertisce particolarmente a far la parte sua
nel ben servire, et ad essortar il Conte, che si oblighi
la Republica con incontrar le sodisfattioni di lei.
Piaccia a Dio, che giovino et quelle, et queste a
publico profitto, et vaglino a sgravar le Signorie vostre eccellentissime
et levarle di moltestie. Io non tralascierò occasione,
che vegga a proposito per il servitio, et anderò vedendo
destramente o col Dimer, o con altri, che stimerò
proprii di far far ufficii in confor-
mità valendomi dell’opportunità, et del tempo.

--- page 196v---
Questa mattina sono stato a dir a Dio all’ambasciator di Francia
monsignor di Murier, che prima fu a licentiarsi da me.
Dimani, o appresso dimani si metterà in camino per Parigi.
Venerdì passato prese licenza nell’assemblea generale
et con tal occasione fece ufficio per gl’interessi del signor
duca di Savoia. Et mi disse, che se bene di questo
non haveva havuta espressa commissione di parlarne
se non a sua Eccellenza, al signor Bernvel, et a qualche altri
particolari; in ogni modo sapendo, che non sarebbe
se non riuscito caro a sua Maestà l’ufficio, lo haveva
fatto di buon cuore. Doppo haver dato conto a
questi signori di quanto il Re si era lasciato intender
con l’Ambasciator spagnuolo, ch’era appresso di lui, et
dell’ordine commesso al suo ambasciator in Spagna ha
essortato ad haver in raccommandatione gl’affari di
sua Altezza, et a far una buona risolutione per la
manutentione di lei, publicando da per tutto
che sua Maestà facci calar a furia cavallaria, et infan-
teria alle frontiere non ostanti l’indoglienze 
--- page 197r---
 dell’Ambasciator spagnuolo.
Qui pendono ancor gl’animi alla risolutione, et al dichiarir
l’aiuto al signor Duca, et si va procrastinando, ancorché
da alcuni si sia detto, che hoggi o dimani sarebbe
stata data la risposta, aspettano pure quello, che
vorrà far il Ghent, del quale mi disse sua Eccellenza, che haveva
havuto dal marascial di Buglione una paga, et ne
stava attendendo un’altra; che intanto trattava
col conte Camillo Taffino; ma non si sapeva ancora
se vi era accordo. Per l’inclinationi del Generale
di questi Stati non vi è dubio, ma la lunghezza in questo
Governo nelle risolutioni come è ordinario; così si fa
anco maggiore in questa benedetta congiontura o con-
trasto di religione.
Uno di questi passati giorni per termine di complimento
fui col presidente di Gheldria. Egli mi rinovò de-
gl’istessi concetti di unione in terzo; disse che prima
però volevano prontamente assister; ma per la
continuatione volevano assicurarsi del Duca; replicò 
--- page 197v---
 che haverebbono ricercata sua Altezza del porto di Villafranca
et aggiunse, che come da questi Stati si potevano mandar
quivi delle navi; così vostra Serenità haverebbe potuto mandar
a sua Altezza un numero di dieci, o dodici galere, et mi ricercò
quello, che me ne pareva. Io risposi, che questo non era
praticato, che la serenissima Republica facesse navigar sue galere
nel Mediteraneo, et però non sapevo quello che vostra Serenità
fosse per far in cosa tale per mille difficoltà, et mille
rispetti, che erano notissimi a lei; non replicò altro
se non che a lui pareva, che sarebbe stato assai facile.
Dal parlar di questo, et da quello, che ho inteso anco
d’altrove, veggo che si è discorso intorno questo concetto
ma più certo intorno colleganza ancora; ch’è a fine di
rendersi tanto più sicuri di sua Altezza coll’interessar la Serenità vostra
et alcuni anco vi vorrebbono li principi dell’Unione
di Alemagna. È possibile che col tempo me ne
possi esser fatta qualche apertura; se sarà, sentirò
et avviserò riverentemente; attendendo il suo prudentissimo
senso, per regolarmi, occorrendo, et nel risponder
et nell’operare conforme alla mente di lei. Gratie etc.
Dall’Haya a’ 20 giugno 1617
di vostra Serenità
humilissimo, et devotissimo servitore
Christofforo Suriano

--- page 198r---


--- page 198v---
Al serenissimo principe di Venetia
prima

