
--- page 124r---
Prima
Serenissimo Principe
fu l’ufficio, che li ambasciatori di Francia fecero hieri otto nell’
assemblea de’ Stati sì pieno, sì vivo, et risoluto con limitar
sino la giornata di mercordì alla risposta, che in fine
portato il negotio dall’adrizzo, et condotta del signor Bernvel
lo stesso giorno di mercordì si risolse di risponder a
compiacenza dell’instanza. Zelanda, et Frisia sono
state del tutto contrarie allegando per iscusa, che non
havevano ordine da’ suoi capi, che per li soli Francesi
li deputati di Grunighen stavano absenti, et quelli
di Gheldria ancora. Ourisel non dava né la negativa
né l’affermativa: con tutto ciò fu fatta passar la
risposta, et fu portata alli ambasciatori, che la stessa
sera l’ispedirono con persona espressa in Francia.
Alcuni volevano, che fosse presente il signor principe
Mauritio alla deliberatione, et altri hanno divertito,
come che non fosse necessario; ma più tosto perché è stato
considerato, che nell’Eccellenza sua non vi fosse quella prontezza
che desideravano, onde viene chiamata la risolutione violenta. Già si cominciava a dire,
che si sarebbono fatte marchiar vinti compagnie
de’ Francesi, et altrettante del Paese, et se ben
li Francesi mal volontier per una gran parte si
accommodavano a lasciar la comodità, che
hanno qui, sicuri di dover incontrar cose di suo 
--- page 124v---
 poco gusto andando in Francia: in ogni modo cominciavano
a tenersi presti; et dall’altro canto
gl’ambasciatori instavano il far tanto più prontamente la ispeditione
compensando con la prestezza la dilatione che hanno fraposta
al risolver. Sollecitavano, et tentavano a lor potere
l’animo del signor principe Henrico a dover andar a com-
mandar le truppe, et si servivano del mezo della madre
per disponerlo. Non negava assolutamente alli ambasciatori; ma
diceva, che allhora sarebbe andato quando gli fosse
stato commandato.
Mentre si attendeva a queste operationi ecco arrivar
di Parigi venerdì verso la sera in diligenza a questi
signori il secretario del loro Ambasciatore con avviso della morte
del marascial d’Ancre, et del cambiamento di diversi
ministri, et conseglieri. L’avviso fu prima dato
dal detto secretario al signor principe Mauritio mentre egli era
in carrozza di ritorno di Risvich mez’hora discosto
di qua, et poi sparso da per tutto. Io non
potrei rappresentar alla Serenità vostra il gusto, che mostra
l’universale della morte del Marchese, et fu tale
come se il re di Francia havesse havuta qualche
gran vittoria. Gl’ambasciatori furono osservati goder
in faccia dell’avviso, credesi perché scoprivano di
gustare all’humor populare; ma si vide ben 
--- page 125r---
 che nell’interno di monsignor di Murier in particolare vi era qualche
sentimento.
Essi ambasciatori mandorono immediate all’Eccellenza sua le lettere del Re
havute col mezo del medesimo secretario; et la mattina
seguente furono lette nella Congregatione di Holanda,
non essendosi tenuta l’assemblea de’ Stati Generali.
Ufficio publico non hanno fatto; ma si crede, che potranno
forse farlo colla venuta di monsignor Beringam che si sta
aspettando con li particolari di quanto sarà successo
sopra gl’ordini dati dal Re. In tanto se è dato qui
l’avviso perché le truppe non partino; et quando fosser
partite si richiamino. Et li ambasciatori dicono questo, che
aspettavano nuove commissioni con quanto haverà
cavato il Re della volontà dei principi al mettersi
nel loro dovere hora, che li è levato dinanti gl’occhi
quello, che più li offendeva, et cambiati li ministri,
che non aggradivano; et per consequenza tolti tutti
i pretesti; ma si crede, che lo dicano per mantenersi
in credito doppo haver con tanta diligenza, et
con tanto affetto solecitato questo aiuto: perché
le lettere di monsignor di Langarach scritte a’ signori
Stati, et al signor principe Mauritio parlano asso-
lutamente, che le truppe restino, et partite si richiamino.
Questi del Governo, et deputati delle Provincie 
--- page 125v---
 hanno contento grande poiché si veggono liberi dalla spesa
alla quale necessariamente convenivano soccumber, et perché
vi sarebbono state anco delle difficoltà nelle Provincie
all’effettuatione della promessa.
È entrata speranza nel concetto di ognuno, che questo
accidente habbi a rimetter le cose della Francia in stato
di quiete, riconciliar li principi al Re, et sua Maestà goder
dell’auttorità, et maestà reale, che qui dicevano,
che le veniva usurpata.
Spera ognuno, che le prime novelle habbino ad esser, che
li principi siano corsi alla benignità del Re per levar
il sospetto facendo altrimenti, che la loro intentione
fosse stata di dominare, et di governar il Regno, et non
di sostentar la Corona, nel qual caso, che si mostrino
essi principi diversi da quello, che conviene allo stato
loro de’ sudditi, levata la causa dei loro disgusti
corrono concetti, che prontamente, s’invierà di qua
ogni maggior assistenza; ma pare, che nei più
sensati non vi sia imaginabil dubio di questo.
L’essersi inteso, che la Regina madre resti esclusa dal
governo, et che hora habbi ad esser trattata come
madre non come regente fa formar giudicio in
molti, che colla quiete del Regno habbi anco a
seguir quella dell’Italia, affermandosi, ch’essa Regina 
--- page 126r---
 per li suoi fini non haverà discaro, che la guerra continuasse
in quella provincia, et vi porgeva la mano a suo potere.
Li concetti, et li discorsi in questo proposito nel fervor dell’avviso
sono stati varii, come varii, et diversi sono gl’humori
et le passioni; et volontieri alcuni sentirebbono,
che il Re si disponesse hora ch’è a tempo opportuno
di obligar il signor duca di Savoia alla corona con dargli
la sua seconda sorella per il Principe suo figliolo et stacar
questo, et gl’altri et assolutamente la casa tutta dalla corona
di Spagna; dandogli di più ogni aiuto, et assistenza
hora che lo potrà fare, et non lasciar che sua Altezza faccia
la pace; né meno la serenissima Republica se non con lor
vantaggio: poiché se tiene per fermo, che hora, che il
re di Spagna si vedrà rotte le speranze, che haveva
che la guerra si facesse in Francia, et guasti insieme
li fomenti, che li servivano a riscaldar le parti per
debilitar l’intero corpo della Francia tenterà al certo
la pace, et la soleciterà a suo potere.
Del contento, che ha havuto il signor principe Mauritio della
morte del Marasciale ne ho havuto qualche segno
avanti hieri, che fui all’Eccellenza sua per darli conto del
ricevimento fatto dalla Serenità vostra al signor conte Gio. Ernesto
mi disse sorridendo da sé, e bene che vi pare doppo
che non ci siamo veduti habbiamo havute gran 
--- page 126v---
 nuove di Francia, il marascial d’Ancre è morto, et lo
stato, et governo della Francia è mutato, ch’è quello,
che importa più, che la morte del Marasciale. Per me,
(aggiunse) vorrei, che fosse in vita; ma pareva, che senza
la morte o esclusione di lui non potesse trovarsi riposo
né alcun buon ripiego: hora mi assicuro, che li principi
non faranno di meno di non ricorrer al Re; et mostrarsi
fedeli, et obedienti, et replicò, non ne dubito punto.
Poi mi addimandò quello che credevo che potesse succeder
del principe di Condé se dovesse continuar la prigionia,
o restar libero. Io risposi, che non mi bastava l’animo
formar giudicio da me; ma che sentendosi, che ’l Re
oltre l’haverli messe altre guardie da quelle, che haveva
et fatte usar ad esso Principe molte buone parole, si poteva
sperar ogni bene, con tutto ciò concorrevo colla commune
opinione che prima non havesse a restar libero, che sua Maestà
christianissima non si fosse assicurata bene della volontà delli altri
principi. Così disse tener l’Eccellenza sua: et in tutto il suo discorso
compresi nel volto di lei godimento grande, né mai l’ho
veduta così allegra, come si è dimostrata per questa
mutatione di governo. Et ho saputo che ha scritto al
Christianissimo, et inspedito in Francia espressamente uno che si
teneva qui per il marascial di Buglione suo cognato
dandogli un trombetta, perché passi più sicuramente 
--- page 127r---
 et lo ha fatto per termine di buon governo per saper
la condotta delli affari di là; et credo certo, che particolarmente habbi
ispedito al medesimo Buglione perché si mostri pronto a ritornar
al Re, et ad eccitar tutti li altri principi al farlo.
Mi disse inoltre l’Eccellenza sua hora stimo le cose della Francia
accommodate, et molte genti da guerra ad ordine
et particolarmente il colonello Ghent con la sua cavallaria.
Farebbono molto bene li Stati inviarla al duca di Savoia.
Io mi presi alla parola et dissi vostra Eccellenza ha tanto addito
coll’auttorità sua appresso questi signori che impiegandosi
per dispor gl’animi non dubito, che ’l suo prudente pensiero
non sia per haver ottimo effetto. Lo facci perché acquisterà
il merito appresso quel Principe, et coadiuverà agl’interessi
non solo dell’Italia; ma di questi paesi ancora; già che
vede l’opportunità procuri il soccorso condotto in luoco
che è più della metà del camino, et che più facilmente
può passar alla volta di Piemonte di quello habbi
potuto farlo in Francia: et procurai di andarle impri-
mendo in quanto puoti questo senso. Rispose che
per la parte sua haverebbe fatto quanto gli fosse
stato possibile, et mentre havesse trovato qualche
buon incontro alla sua opinione non haverebbe
mancato di adoperarsi vivamente. S’entrò a parlar
del concetto, che vi era di aspettar la risolutione 
--- page 127v---
 de’ principi dell’Unione; et io particolarmente gli considerai
che l’aspettar l’essempio d’altri non serviva a proposito
ne’ correnti tempi, che si tratta della sollevatione di principe
così generoso, com’è il signor duca di Savoia; ma meglio
era il dar essempio; che se anco la serenissima Republica havesse
aspettato la mossa da altra parte, malamente il signor Duca
haverebbe potuto fidar sé stesso alla discrettione, et po-
vertà del suo stato; dissi che la serenissima Republica contribuiva
et contribuiva grossamente non solo d’ordinario; ma di
estraordinario ancora; che faceva quanto poteva; ma
che haveva anco li proprii pesi come ben si sapeva
et passai in somma con questo proposito ufficio molto
pieno coll’Eccellenza sua, et doppo anco con chi m’è occorso di
discorrer nell’accidente presente; che vorrei servisse all’intentione d[ …].
Qualcheduni amici del colonello Ghent sono venuti a me
dicendomi esser la presente buonissima occasione di far
passar per la via di Piemonte la cavallaria di lui al servitio
di vostra Serenità, o almeno una parte essendo forte di doimilla
et più cavalli, offerendosi di servirgli se io havessi voluto
io li ho rappresentate le difficoltà del transito; a che
m’è stato risposto, ch’era tanto forte, et buona
essa cavalleria, che se l’haverebbe fatto. Gratie etc.
Dall’Haya a’ 2 maggio 1617
di vostra Serenità
humillissimo et devotissimo servitore
Christofforo Suriano

--- page 128r---


--- page 128v---
Al serenissimo principe di Venetia
prima

