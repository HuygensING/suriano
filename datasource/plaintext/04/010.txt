
--- page 056r---
Prima
Serenissimo Principe
scrissi alla Serenità vostra hoggi otto, et le inviai la risposta,
che monsignor de Monthou ha havuta per provisione alla sua
instanza. Partì verso Alemagna, et qui è stato spesato
a nome publico, et mostratogli ogni termine di buona
dispositione verso sua Altezza. Prima di andarsene fu di
nuovo a vedermi, et di nuovo mi pregò a tenir vivi
gl’animi di questi signori al venir ad una buona risolu-
tione per servitio del signor Duca; dicendomi, che ispedito
da quella Dieta, sarebbe immediate ritornato qua
et mi aggiunse, che nell’ambasciator d’Inghilterra haveva trovata
così buona volontà, et prontezza nel servir all’Altezza
sua, che se ne contentava, et sperava molto da’ suoi
ufficii; ma che delli ambasciatori di Francia non sapeva
ciò che potesse promettersi, essendogli parsi li loro
concetti, et le loro dimande, che nel corso del
ragionamento hanno fatte, tutte artificiose; et monsignor
di Murier disse a me uno di questi giorni, ch’esso
Monthou gl’haveva promesso communicargli la
risposta, che havesse havuta; ma che non l’haveva
fatto, et me lo replicò: et ben m’avidi n’è restato 
--- page 056v---
 poco sodisfatto. Io lo iscusai con dire, che non vi essendo risolu-
tione di effetto; ma solo promessa di haver a cuore l’inte-
resse del signor Duca, et di risponder coll’avviso delle Provincie
haverà stimato superfluo il fargliene communicatione: ripigliò:
sì sì gli hanno data una risposta di temporeggiamento
horsù aspetteremo quello ne seguirà, et il ritorno
di esso Monthou. Io non mancarò in quello che
vedrò poter giovar li miei ufficii di adoperarmi.
Gl’animi di questi signori mi parono continuar disposti
assai, et non possono a mio creder esser alterati, che
dalla necessità di difender le cose proprie, come mi
ha detto chiaramente il signor principe Mauritio hieri, che
fui a visitarlo all’occasione del dargli le buone feste
ma in ogni caso si può creder, che faranno qualche
cosa per il signor Duca.
Molto bene mi confermai dalle parole dell’Eccellenza sua che qui stano
in non poco dubio dell’armi de’ Spagnuoli in questi
contorni, et ancorché io le habbi conferito haver
nuovi avvisi, che si publica in Brusseles; che le
genti passino a Milano, et ella ancora habbi inteso 
--- page 057r---
 lo stesso: tuttavia ha mostrato creder altrimenti, et
che le pubblicationi siano artificiose parlandosi in
diverse maniere.
Si hebbe ultimamente avviso, che alli 19 era arrivato in
Brusseles quel barone, che l’Imperatore ha ispedito alla
corte di Spagna per trattar il negotio della pace
d’Italia; et qui si persuadono, che andando con
auttorità imperiale, et del serenissimo Ferdinando
per gl’interessi con vostra Serenità possi il negotio accommodarsi
et tirar o in Germania, o in questi ducati
di Cleves, et Giuliers l’armi spagnuole, mentre
non sono ancor del tutto certi per dove habbi a
marchiare la levata di Brabant. Et sua Eccellenza in oltre
mi disse, che si dubita assai, che le genti dell’Arciduca
calino tutte a Brem, o in altra di quelle piazze:
et aggiunse, et io temo, che voglino assediar
Giuliers, havendo avvisi, che in quella piazza
vi era la peste; il governatore vi era stato amalato, et molti soldati morti da essa, et non cessava
l’influsso continuò questo accidente potrebbe dar ardire 
--- page 057v---
 a’ Spagnuoli di assediar quella piazza, et noi dall’altro canto
non sapressimo come poterla soccorrer. Perché non trovares-
simo soldati, che volessero entrar dentro per non cader
nell’infettione, et ciò proferse con qualche dimostratione
d’animo antioso. Mi soggiunse, che in
q[u]ella parte
si erano ben dati buoni ordini, et che non si haverebbe
mancato di rinovarli per non esser colti alla sprovista
massime sentendosi tante levate da per tutto, sapendosi
che anco l’arcivescovo di Colonia fa descriver soldati,
et per quanto comprendo vi è in questi signori
timor grande, che la guerra habbi a calar di qua
da monti, credendosi all’incontro per certo, che in
Italia habbino ad accommodarsi tutte le cose:
stano per tanto riguardando all’essito, et non cessano
di haver mira in particolare alli disegni di Danimarca.
Concessero, come scrissi riverentemente alla Serenità vostra la permissione
a Svetia di levar da questi paesi trecento marinari
et mille doicento fanti; ma per questi sta ancor
irresoluto dove habbi a farsi la levata se in questi
contorni, o in Frisia; et li sei capitani eletti vorrebbono 
--- page 058r---
 pur poter haver la risolutione, la quale è sollecitata
oltre dall’ambasciator di quel Re, da un colonello venuto ulti-
mamente qui per questo effetto.
Sono stati gl’ambasciatori di Francia con grande ansietà attendendo
risposta alle lettere, che scrissero al Re, et sono vissuti
con gran timore, che fossero state intercette. Per quanto
si è potuto penetrare hanno ordine di far nuova instanza
a questi signori di haver cinquemilla fanti doi mille delle
proprie compagnie del Re francesi, et tremille d’altra
natione, volendo scieglier tra quelli li più dipendenti
da sue maestà, non fidandosi, come altre volte ho
scritto riverentemente alla Serenità vostra di haver tutti al
suo servitio per il dubio, che si rendino dalla parte
de’ principi et pur troppo evidente è la causa del
sospetto, poiché sono alcuni capitani, officiali, et anco
soldati particolari che parlano liberamente, che non
saprebbono tenir il partito della Regina mentr’
ella camina con un consiglio contaminato, et non
francamente francese, com’è stato per il passato.
Doveranno essi ambasciatori fare l’instanza, che hanno 
--- page 058v---
 portata innanti rispetto alle feste della Pasqua. Sono però
questi signori in pena, come potranno accordar alla richiesta
non volendo per li presentanei sospetti spogliarsi delle
genti, et massime di quelle d’altra natione, che Francesi.
Et sua Eccellenza in particolare parlandone seco per modo [di] discorso
si strinse nelle spalle, né altro mi rispose, se non che vi
sarà delle difficoltà, et nel corso del ragionamento
disse la Francia ha gran bisogno di esser aiutata. Tutte
le cose vano all’armi in quel Regno, et se ben si sono
persi alcuni piccioli luochi, che teneva il duca di Nevers
non basta, per l’animo che hanno i principi di non
abandonar gl’uni gl’altri. Viene scritto che ’l Palatino sia per
assister ad essi principi grandemente; et che ’l colonello
Ghent era per marchiar con la cavalleria, che
haveva fatta per li medesimi; ma si credeva, che sarebbe
stato necessitato far un gran circuito di camino per
evitar l’armi di Spagna, et gl’impedimenti, che
già se gli sono preparati alle frontiere di Brabant,
di Lieges, et altrove; passerà come ha detto l’Eccellenza sua ma
vi sarà perdita di tempo. Gratie etc.
Dall’Haya a’ 28 marzo 1617
di vostra Serenità
humilissimo et devotissimo servitore
Christofforo Suriano

--- page 059r---


--- page 059v---
Al serenissimo principe di Venetia
prima

