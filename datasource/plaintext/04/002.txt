
--- page 006r---
Prima
Serenissimo Principe
scrissi a primo del corrente alla Serenità vostra la partenza
de’ vasselli, ch’erano da questa banda della Moza,
et la credenza, che tenevo, che anco quelli del Tessel
fossero in camino. Hora essendo rivenuto di là il signor
conte Giovanni le confermò, ch’egli n’ha veduti sei
a far vella, et uno doveva uscir il giorno stesso
di giovedì, che partì di là essendo tutto pronto; ma
restava quello del capitan Mettoni francese, che non si è
mai potuto levar dalla sabbia, rispetto alla bassezza,
et mancamento delle acque; onde è stato necessario il
dar ordine, perché prontamente se ne apparecchi
un altro, che piacendo a Dio fra tre, o quattro
giorni farà vela anch’egli continuando il vento buono,
et l’apparenza ci dimostra, che non habbi a mutar
faccia così tosto. Dio lo voglia affineché anco
questi doicento fanti, che sono buoni, et bella
soldatesca faccino il suo viaggio. Mi par di esser
sollevato assai, et lo sarei del tutto se non vi restasse
quest’unico rancontro.
Fa pensiero il signor Conte di partir verso giovedì, et credo
che hoggi otto significarò alla Serenità vostra, che si sarà 
--- page 006v---
 messo in camino. Egli è tutto allegro, et tutto contento, né
altro hora desidera, che esser di là a servirla, riservan-
dosi questo per particolar sollevo dal patimento passato
nell’animo. Farà il viaggio per Svizzeri, et Grisoni
onde vostra Serenità si compiacerà di rinovar gl’ordini necessarii
per il suo buon adrizzo.
Il signor principe Mauritio l’ha veduto volontieri di ritorno
del Tessel con così buone nuove, et lo ha abbracciato
in testimonio del gusto, che ne prova; che se ben
è stato nel generale, riesce però di confusione
a qualcheduno, che non ha volontieri sentita l’
uscita delle genti.
Anderanno li vasselli senza nave da guerra perché
troppo tarda è stata la deliberatione del ricercarla
et essendo continuato il buon vento, si crede, che le
navi siano già nelli mari di Spagna. Dio benedetto
li conduca felicemente perché possi la Serenità vostra dal
zelo di quelle genti ricever quel fruttuoso servitio
che mi prometto siano per prestare.
Viene detto da molti, che allo stretto siano per haver
ostacolo dall’armata, che ivi si trattiene del Catholico 
--- page 007r---
 ma li patroni dei vasselli, come altre volte ho scritto
riverentemente alla Serenità vostra, non stimano l’avviso, né
temono l’incontro.
Se bene le Signorie vostre eccellentissime haveranno inteso dalla corte di Spagna
che vi sia pensiero in quei ministri, che ’l Re facci far
un forte allo stretto di Gibilterra per fermar il passo,
et farsi patrone del Mediteraneo, in ogni modo, essen-
dosene con l’occasione del passaggio, che deve far per di là
la detta gente, discorso lo scrivo per solo rancontro.
A tempo mi sono pervenute le lettere della Serenità de’
17 del passato, et quelle particolarmente nelle quali col solito
della sua prudenza m’informa dell’apertura
di trattatione di pace, che si è fatta all’eccellentissimo signor ambasciator
Gritti alla corte di Spagna: perché ne havevo bisogno;
mentre continua la voce, che la trattatione sia in
termine tale, che non possi se non seguir l’accom-
modamento delle differenze tra vostra Serenità et il
serenissimo Ferdinando. Et il signor conte di Egmont
suddito de’ serenissimi arciduchi mi ha mandato
a dimandar con una grandissima instanza quello
che ne tenevo. Hora, che ho la particolar instruttione 
--- page 007v---
 parlerò in conformità, et procurerò, che queste publicationi
non diventino le buone volontà, che si havessero di
coadiuvare con la permissione delli aiuti al servitio della
Serenità vostra.
Non ho risposta all’instanza del signor conte di Lev[e]nstein
et si scusano questi signori di esser occupati nell’attender
a trovar ripiego alle dissensioni intestine, che sono
per il punto di religione. Anco li ambasciatori di
Francia sollecitano, et instano, né hanno potuto
cavar cosa alcuna in risposta quanto al publico,
ben nel particolare se li fanno delle considerationi, che
ho già notificate alla Serenità vostra et il signor ambasciator della
Nua, che fu hieri per la 2da volta a vedermi
mostrò poco gusto del ritardo, et mi disse, che
havendo parlato ad alcuni perché si venisse alla
risolutione di assister al Re in conformità
delle capitulationi, s’iscusano con la necessità,
che ha il Paese per sentirsi la levata di tante armi ai confini; et che essendo partiti
quattromilla fanti per passar al servitio della
serenissima Republica, se si convenisse anco snervarlo di 
--- page 008r---
 altrettanti per Francia troppo sarebbe; ma (aggiunse) questa
non è risposta propria perché li capitoli dell’aleanza giurata
con sua Maestà christianissima li mette in obligo; et l’obligo deve
stimarsi più, o al pari almeno della cortesia, et
della dimostratione di buona volontà. Io ho saputo, che
si dura fatica nel risolver a conceder queste genti
per il rispetto sudetto della suspitione de’ vicini romori,
et perché la instanza viene a ferir l’errario publico
non tanto per le spese fatte da doi anni in qua nel
mantenersi dalle Provincie Unite questa soldatesca,
quanto perché si vorrebbe, che li 4 mila fanti o tutti
francesi, o parte, et parte fosser pagati, et mantenuti
per un anno di questo denaro al servitio della Corona:
ma infine, si crede, che non si potrà negare alla
Francia di non darle quest’assistenza.
Il re di Svetia col mezo del suo ambasciator qui residente
vuol far instanza di haver una levata di mille-
doicento fanti.
Anco il signor conte Gioanni fratello del conte Gio. Ernesto deve
arrivar qui fra tre, o quattro giorni con commissione
di levar cento corrazze per servitio del Christianissimo 
--- page 008v---
 ma si crede, che l’uno, et l’altro habbino ad incontrar
delle difficoltà; et forse la negativa, essendo massime
venuto ad orrecchie di questi signori, che ’l re di
Danimarca si metti all’armi a tutto potere, et
che disegni sopra alcuna delle città ansiatiche
alle quali questi signori per la nuova aleanza saranno
constretti, occorrendo, dar soccorso.
Tutto ciò mi fa star in dubio della riuscita del negotio
del conte di Levenstein, il quale se ben non è per
levar le genti da questa parte: con tutto ciò non
lascia di haver scrupulo del passaggio, et di
considerar, che non sia riputatione conceder cosa,
che non possi haver il suo effetto. Io però penso
dimani di parlarne col signor Bernvel, et cavar quello
che se ne può sperare, et lo farò con quella destrezza
che comporta la qualità de’ tempi, et dell’affare
et quanto ad altra levata non farò per li medesimi
rispetti altro senza espressa, et particolar nuova
commissione della Serenità vostra. Gratie etc.
Dall’Haya a’ 4 marzo 1617
di vostra Serenità
humilissimo et devotissimo servitore
Christofforo Suriano

--- page 009r---


--- page 009v---
Al serenissimo principe di Venetia
prima

