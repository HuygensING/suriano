
--- page 140r---
2da
Serenissimo Principe
sono hoggi dodici giorni, che venne portata qui dal secretario di
monsignor di Langarach la morte del marascial d’Ancre, né
fino a quest’hora è pervenuto a’ signori Stati né agl’ambasciatori
di Francia alcun avviso. Quanto agl’ambasciatori si consi-
dera che si vogli alla corte agiustar tutte le cose prima
che di dar conto alli ministri, che sono fuori; ma si
meravigliano, che monsignor di Langarach tanto diligente,
in quindeci giorni, che fecero hieri dalla data delle sue
lettere non ispedisca qualche cosa. Non sano se debbano
sospettare; o temere, overo far buon giudicio dell’essito delle
cose; onde può imaginarsi la Serenità vostra che varii siano li
discorsi; et vi sono sino di quelli, che in partiolare
dicono, che li principi fatti forse avvisati; et prudenti
da qualche essempio, che in altri tempi si sia
fatta levar appostatamente la vita ad uno per tirar molti
sotto al medesimo colpo, s’astenghino per questo di andar
in corte prima che non siano ben assicurati di non
incorrer in qualche disgratia. Altri dicono che
potrebbe esser che volessero prima veder la liberatione
del signor principe di Condè, et discorrendone hieri
a proposito col signor Bernvel disse questo sarebbe 
--- page 140v---
 un troppo voler dar legge al Re; et considerò che non poteva
così tosto succeder questa libertà trattandosi della riputatione
del Re, et della stessa del Principe. Quella per la dichiaratione
che la Maestà sua fece publicare nel Parlamento essendovi presente,
delle cause della prigionia di esso Principe; che bisognava
però, che prima fosse fatto il processo, essaminato, et
ispedito; et tanto serviva anco per riputatione del detto
Principe: perché levato imediate di prigione senza
questa previa solennità si sarebbe formato concetto
molto pregiudiciale di lui. Si sta per tanto con curiosità
aspettando di punto in punto gl’avvisi.
Il signor principe Mauritio mi addimandò se havevo qualche
nuova, et sentendo di no, anc’egli disse, che gli
pareva strana la tardanza; et uscì che haveva
ispedito a Sedan per saper quello succedeva: il che
conferma quanto scrissi la passata settimana riverentemente
alla Serenità vostra.
Si è inteso che ’l colonello Ghent era passato su quello di
Magonza con libera concessione di passaggio di quell’
Arcivescovo elettore, il quale disse il signor Bernvel
non gliel’haveva saputa negare, donandoli per cortesia 
--- page 141r---
 quello che non poteva vietar alla forza, et si tiene per
certo, che hora sia appresso li principi. Et mi disse credo
sarà arrivato in tempo di pace, et non sarà bisogno di lui;
et discorrendo egli sopra le forze, che havesse potuto
impiegare la Franza a servitio del signor duca di Savoia
disse, che poteva sua Altezza sperar assai di bene, poiché
si diceva, che ’l signor di Villeroi, che hora è in carica inten-
deva bene gl’affari di lei, et haveva usata sempre
gran confidenza con il suo Ambasciatore. Dimandai a
questo proposito se si sapeva ancora alcuna risolutione
della Dieta de’ principi dell’Unione a servitio del signor Duca
rispose di no, et che si attendeva con desiderio ciò, che si
era stabilito; confirmandomi, che di qua aspettava
l’avviso. Havendomi egli nel corso del ragionamento
confermate le nuove, che tenevo anc’io, che tutta
la gente levata in Brabant fosse passata l’Alemagna
et una gran parte la Svizzera, dissi che si vedeva
sempre più certo il bisogno del signor Duca di esser aiutato
et che haveva bisogno di prontezza, et di risoluto
rimedio al suo male, replicò, che così era, et che li
dispiaceva che li principi di Alemagna fossero così 
--- page 141v---
 tardi nelle loro risolutioni, ma che era necessario l’attender
ciò che facevano, et il ritorno di monsignor di Monthou.
Io ben m’aveggo, serenissimo Principe, che vi sono di quelli,
che hanno una gran volontà di assister al signor Duca
ma altri, che vorrebbono caminar con riservatezza
per non far quest’assoluta dichiaratione contra Spagnuoli,
mentre sono ad aperta, et manifesta guerra con sua Altezza;
et quello che hanno fatto nella permissione della levata
delle genti per vostra Serenità gli par di poter dire, che sia di
facile iscusa, poiché non è contra loro, mentre non hanno
aperta guerra con Lei il che ho saputo esser stato
portato per uno de’ fondamenti di trattar con la Serenità vostra
di aleanza da qualcheduno di quelli, che vi hanno la
inclinatione; che non parlano più forse per non sentir concor-
renza nel medesimo senso, mentre durano le alterationi,
et controversie della religione, che causano partito,
et contrarietà di pareri; ma accommodato esso negotio
di religione a che si è dietro tuttavia, come ho potuto
penetrare, si procurerà di condur li spiriti, che hora
non sono del tutto risoluti a quello, che si deve per il servitio
commune. Anco le cose della Francia dano 
--- page 142r---
 materia da pensare, et così le preparationi di Danimarca, et
di Polonia, et li sospetti di Svetia, al qual Re assisteranno
sei di queste navi da guerra, che si manderanno fuori
sotto pretesto di voler difender le loro navi mercantili,
che passano in quei mari. Et li mille doicento fanti,
et trecento marinari pur per Svetia, sono di già alla vela.
Fu qui giovedì passato uno dei secretari del signor principe
di Brandenburgh con lettera a sua Eccellenza, et a questo suo
residente, che avvisavano, che li principi havevano
confermata la loro unione per dodici anni ancora
contro gl’ufficii, che l’Imperatore haveva fatti far efficaci
et molto vivi in questo proposito; di che ne hanno
sentito qui particular contento. Dicevan le lettere che
ancor la Dieta non era disciolta; ma che ciò
sarebbe stato ben presto; ma non portò alcuna
cosa per Savoia. Doppo il signor Arsen ha
havute lettere dal Bovincauser consiglier del signor duca
di Wirtimbergh, che nel particolar del signor Duca dice
che poco haveva cavato Monthou da’ suoi ufficii
non essendo tutti li principi, o deputati d’accordo
di assister se prima non veggono la deliberatione 
--- page 142v---
 del re della Gran Bertagna, et quella di questi Stati.
Et quelli che più si sono dichiariti di assister prontamente
erano il Palatino, Wirtimbergh, et il marchese di Bada
et che monsignor di Monthou partiva per venirsene qua.
Il che si conferma con quanto mi fu detto dal conte
di Levenstein li giorni passati, onde è da temer
grandemente dell’essempio anco appresso questi signori.
L’Ambasciator straordinario che venne ultimamente di Spagna ai
serenissimi arciduchi doveva andar a provincia per provin-
cia per sodisfar alla sua commissione nel rendimento di
gratie del giuramento prestato a sua Maestà catholica ancor
viventi sue Altezze, il che viene confermato da molti
esser stato fatto espressamente dal Re per assicurarsi della
volontà de’ popoli affine di levar ogni speranza
che potesse haver il signor duca di Savoia nelle sue
pretensioni, che ha sopra qualche parte delle
nuove provincie possesse dalla corona di Spagna
per il signor principe di Piemonte nato dalla figliola
di Spagna primogenita al Re defunto. Gratie etc.
Dall’Haya a’ 9 maggio 1617
di vostra Serenità
humilissimo et devotissimo servitore
Christofforo Suriano

--- page 143r---


--- page 143v---
Al serenissimo principe di Venetia
2da

