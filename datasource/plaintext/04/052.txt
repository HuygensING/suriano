
--- page 279r---
3a
Serenissimo Principe
ricevei mercordì passato lettere del signor conte di Levenstein, con le quali
mi pregava di andarmene in Amsterdam, per conferir meco quanto
haveva operato. Io, che ben compresi l’intentione di lui esser di
farmi l’instanza, che poi mi fece, stimai bene non ricusando del tutto
mandargli a dire per l’istessa persona, che inviò qui espressa, che
non stimavo vantaggio del suo negotio trovarmi in Amsterdam; ma
che sarei andato a Harlem doi hore in circa vicino, come
feci il giovedì seguente. Trovatomi seco mi disse, che haveva
ispedite tutte le cose, che non li restava, che contentar li
marinari, volendo essi haver denari contanti, per far
le provisioni necessarie ne’ vasselli; che per tanto mi pregava
di darli li vinti settemille ducati, che per il suo capitulato
era restato in appuntamento, che se gli dovesse contare in
Amsterdam, altrimenti non sapeva come poter contentar li
patroni delle navi per far le provisioni sudette. Io gli dissi
che sua Signoria sapeva molto bene quello, che haveva accordato
con la Serenità vostra, et anco le mie commissioni, che erano di esborsar il detto denaro con sicurtà imbarcate le genti
egli rispose è vero, ma si sono cambiate le cose. Io mi
promettevo di far l’imbarco in Amsterdam; ma convengo
farlo a Embdem, et questi patroni de’ vasselli, et
marinari non vogliono aspettare di ricever in quella città
il denaro ma lo vogliono haver in Asterdam altrimenti
si lasciano intender non voler apparecchiar alcuna cosa 
--- page 279v---
 ch’egli finhora haveva durata fatica assai in accordar con essi per
il nolo della condotta, et per il vito de’ soldati tutto al più alto
prezzo del signor conte Gio. Ernesto di Nassau, che haveva fatta
provisione dell’armi, et de’ vestiti per li tre reggimenti; che però mi
pregava a non voler negarli la parte del donativo, che io
havevo in commissione di dargli facendone far l’esborso im-
mediate dal Quingeti. Io gli replicai, che volontieri haverei
voluto farlo; ma che gl’ordini, ch’io havevo da vostra Serenità
non erano sufficienti perché io mi potessi dispensare da me medesimo
particolarmente non essendo Amsterdam la piazza dell’imbarco
né sentendo, che li vasselli fosser preparati, né meno le genti
levate; egli replicò per li vasselli quando io havesse il soccorso
sudetto sarebbe facile il far presto in accommodarli, et quanto alle genti di già io ho ispedito perché si levino, come scrissi a
vostra Signoria l’instanze di questo signore s’andorono sempre facendo
maggiori, et io se bene ho più ordini replicati in diverse lettere
della Serenità vostra di non esborsar il denaro per la levata del detto
Conte, che all’imbarco, tuttavia per non mostrare di voler
star sopra il rigore gli dissi, che stanti le cose nel
termine, che mi diceva quando egli mi havesse data
sicurtà sufficiente, et di mia sodisfattione, che si obliga
di restituirmi il denaro quando non fosse fatto l’imbarco
di tutti li tremilla fanti per li cinque o quindeci del
mese venturo, come egli mi diceva, et che li haverebbe 
--- page 280r---
 condotti al servitio, allhora li haverei fatti contar li 27 mila ducati.
Non haverebbe voluto, ch’io gli havessi fatta questa instanza
di sicurtà, dicendomi, che le fatiche, et la pena havuta
non meritavano questo; et io gli risposi, che ero semplice
ministro, et che se trascendevo il limite della mia commissione
con dar denaro ove non ero in obligo, et avanti del
veder alcuna cosa in pronto era ben di dovere, che io
havessi tanto in mano, che potessi in qualche parte coprirmi
et iscusarmi appresso la Serenità vostra, et particolarmente mentre
l’obligo della sicurtà era provenuto dalla spontanea
offerta di lui. Non seppe rispondermi, si strinse nelle
spalle, et quelli, che erano con lui non seppero se non pregarmi
ad assister al signor Conte; il quale in fine disse, che haverebbe
procurato di trovar persona idonea, et sufficiente, che
mi rispondesse per lui, et mi dimandò, se mi contentavo, che ’l
signor Filippo Calandrini havesse cognitione del soggetto
che gli proponesse s’io l’haverei accettato. Io gli dissi di
sì con le conditioni però dette di sopra, et havendomi pregato
di dargli una lettera per il detto Calandrini sopra questo particolare
lo feci del tenor, ch’è in copia, con questo si partì.
Doppo non havendo altro avviso ispedii lunedì uno dei miei
in Amsterdam con lettere al signor Conte et al signor Calandrini per
intender qualche cosa per scriver a vostra Serenità. Dal Calandrini
hebbi la risposta, che vedrà l’Eccellenze vostre aggiunta, et con 
--- page 280v---
 essa quanto mi scriveva il Conte, il quale questa mattina è arrivato
qui; ma senza la sicurtà, o speranza del darmela; et doppo
haver pur tentato di nuovo, ch’io gli facessi esborsar il denaro
io anco di nuovo gli feci constare, che non potevo far maggior
corso di quello havevo fatto. Sospeso in sé medesimo in fine
mi disse, che più tosto che mancar di essequire, et perfett[ionare]
l’incominciato voleva spender quanto haveva al mondo, et
haverebbe tentato ogni possibile perché io potessi haver sodisfat-
tione, et egli sodisfar ai mercanti et alli compartecipi
nei vasselli; sperando come disse, che vostra Serenità considerata
la spesa haverebbe in qualche maniera aggradita la buona
volontà sua, et il suo devoto affetto. Et io gli risposi
che poteva assicurarsi, ch’ella haverebbe in tutte le
parti complito al capitulato con lui, et gustato di vederlo quanto
più presto al suo servitio. Et con questo è partito da me
per andar a trovar sua Eccellentia, et procurar col mezo di
lei assistenza di navi da guerra, come ella mostrò
meco sabbato passato, che le ne dissi qualche cosa a nome
del detto signor Conte, che mi pregò a farlo di dover favorirlo
appresso questi signori.
Mi ha affermato haver havute lettere da Heidelbergh
dal fratello, che doverà esser qui fra doi, o tre giorni
che le genti si cominciavano ad incaminare verso Embdem
il che non haveva egli creduto, che facessero tanto pres[to] 
--- page 281r---
 mi ha detto, che li vasselli noleggiati devono partir tra li 25
et 30 di questo mese per Embdem, et che si preparano; et
che certo dal canto suo non tralascierà cosa, che possi servire
alla perfettione di questo negotio. Questo cavalliere in
tutte le lettere, che mi ha scritte, come haverà veduto la
Serenità vostra di tempo in tempo, ha portata sempre speranza
degl’effetti. È tanto innanti, che si può creder, che
vorrà venir a capo dell’impresa, la quale pregarò
Iddio che riesca, et presta per servitio della Serenità vostra
assicurandomi, ch’ella sia per trovar buono quanto ho
offerto al Conte per esborso del denaro in Amsterdam poiché
con la prudenza sua vede la necessità, et come si con-
venga alla riputatione di lei il non lasciar cader in alcuna
maniera questo negotio. Io già diedi ordine al
Quingetti di far provisione di vintisettemilla ducati
per esborsarli al signor Conte, quando gliene darò la
commissione, et non altrimenti. Mi scrive che sopra una
lettera di credito di quindeci milla ducati de Vancastri
haveva cominciato a trarne ottomilla a Venetia nel signor
Gratioso dal Calice, pregandomi che li ricapiti dovessero
esser pronti. Io fatta questa provisione, li farò metter
in banco di Amsterdam per darla poi al signor Conte con quella
cautione, che stimerò più propria a sicurezza della
Serenità vostra nella strettezza, et nell’urgenza del tempo 
--- page 281v---
 et piacesse a Dio, che questo havesse potuto servire per riverentemente
avvisare, et haver la risposta, che volontieri l’haverei fatto
onde possono l’Eccellenze vostre imaginarsi il patimento dell’animo,
vedendomi dall’un canto legato dalle commissioni di
vostra Serenità, et dall’altro combatuto dall’instanze del signor Conte
coll’esser ridotto a così stretti passi di risolutione per
non interromper l’opera condotta sino a questo segno con tanto
dispendio del signor Conte, il quale invero professa gran devotione,
et gran volontà di servir a quella serenissima Republica.
Fu uno di questi giorni a trovarmi il capitan Mario del quale
scrissi a vostra Serenità con le mie lettere de’ 19 giugno, et mi fece
la medesima offerta di venir ad impiegarsi con la persona in
suo servitio; ma mostra più volontieri, che haverebbe
desiderato, ch’ella gli dasse commissione di levar genti di
qua. Egli è soldato di molti anni in questi paesi, ha
servito a cavallo, et a piedi nelle guerre passate, et in quelle
di Giuliers, et Bransuich, ha servito di maggiore in un
reggimento è stato capitano longo tempo, hora è riformato
et non vi essendo al presente occasione di avanzarsi, si è risoluto
far il viaggio. Io se bene lo conoscevo per fama in ogni
modo volsi anco haverne il parer di sua Eccellenza, che me l[o]
laudò per huomo di valore di esperienza et di diligenza
attissimo per condur bene una compagnia. Egli fu eletto per
uno dei capitani del signor conte Gio. Ernesto, et rinontiò p[er] 
--- page 282r---
 la carica al capitano Vesterbech suo cognato, che morse per
viaggio; et la rinontia fu per qualche disgusto, che passò
tra il signor Conte et lui. Il signor conte di Levenstein gli haveva
data carica di sargente maggiore delle sue truppe; ma, come
mi disse, vedendo andar in lungo la cosa si haveva
risoluto di rinontiar la carica, et venir costì da sé solo.
Quello che possi far di levata quando l’offerisce io non lo so.
So bene, che pretenderà di haver denari per farla, et
con le medesime conditioni per quanto mi ha accennato
del conte Gio. Ernesto, et io destramente gli ho detto, che non
camini con tal piedi, che malamente potrà avanzarsi.
Questo è ben vero serenissimo Principe, et lo dico con la debita,
et solita riverenza mia, che volendo la Serenità vostra esser
prontamente et ben servita è necessario il denaro, et
senza esso può la prudenza sua singolare coll’essempio
del Wassonhoven, et del signor conte di Levenstein comprender
che sarà sempre in pena o di aspettare, o di pensare
a finalmente sodisfar all’interesse, al quale si sottopongono
quelli che fanno di simil offerte.
Il detto capitan Mario partirà dimani. Haverà mie lettere
per la Serenità vostra mi prometto, che l’apparenza del soggetto le
riuscirà, come anco per il suo valore, et isperienza nella
professione militare, et massime conforme all’uso di questi
paesi sia per renderle buon servitio; et potendo indurlo 
--- page 282v---
 a servir con la sua sola persona con qualche carica honorata
per il termine dell’anno, che ha licenza di star fuori lo
stimerei più sicuro, et avantaggioso partito, che l’ordine che
ricercasse di levata perché facili riescono le promesse; ma la
difficoltà sta nell’effettuarle concorrendovi e spesa, et
fatica, et tempo, massime nell’avicinarsi la stagione dell’
autuno, et per consequente della vernata.
Ho lettere di Brusseles de’ 14 del Pasini, che mi avvisa, che non
si parla più di levar gente; che in quella città si era cantato
il Te Deum per la presa di Vercelli havendo un’indemoniata
detto, che alli 29 del passato era venuto in poter de’
Spagnuoli per assalto, così diedero fede, che tenero la cosa
per certissima.
Del cavallier Studler mi aggiunge, ch’era in pronto per partir
di là a sei giorni, et opportunamente li saranno capitati
li doicento ducati, che gli mandai a buon conto del suo stipen-
dio come scrissi alla Serenità vostra.
Mi disse di più, che ’l fratello del conte Gio. Giacomo Belgioioso si mera-
viglia non sentir alcuna nuova, che ’l signor abbate Moronato
habbi cominciato a trattar con esso conte Gioan Giacomo,
et che ultimamente anco gliene haveva addimandato, et
gli pareva haver scoperto dalle sue parole; che accordan-
dosi il fratello egli ancora lo haverebbe seguitato. Gratie [etc.]
Dall’Haya a’ 19 luglio 1617
di vostra Serenità
humilissimo et devotissimo servitore
Christofforo Suriano

--- page 289r---


--- page 289v---
Al serenissimo principe di Venetia
3a


--- page 283r---
In lettere dell’Haya de’ 19 luglio 1617
Lettera del signor Filippo Calandrini d’Amsterdam de’ 17 luglio
Hoggi tra le 5 et 6 hore ricevo la lettera di vostra Signoria clementissima con il suo servitore, et conforme suo
desiderio havrei desiderato rispedirlo subito ma trovando non poterlo dare quella piena
relattione ch’ella desiderebbe et ch’io vorrebbi, andar intorno per veder di haverne qualche
fondata informatione. In prima, per quello che tocca le nave erano molegiate da partire
alli 20 o 25 di questo dalla terra però con conditione che se li daria buon rispondenti
per li noli et vitto, quella difficultà ha durata et dura ancora, ma pare che il signor
Quigneti habbi fatto dare a mezzo parola di restar egli obligato, con che questa difficultà
resteria superata perché altramente li marinari non pretendeno partire. L’altra difficultà
è per li denari, l’arme son ben compre et apostate et li vesteti fatti fare, ma non è niente
che seguiti senza denero se il signor Quigneti ha altri crediti che quel delli vinti sette milla
ducati non lo posso sapere, maggiormente secondo posso comprendere non basteranno a
contentare li marinari li quali pure vogliano li denari promessoli avvanti erano che
sono alli uni 2: et alli altri 2 ½ mesi d’avanzo, li è poi levare quelli vinti sette milla
fiorini con quella cautione da vostra Signoria desiderata non so se riuscirà trovarla a contento.
In somma io ci vedo (come dal principio ho fatto) più difficultà di quella ch’era
creduto, ma il signor Conte puol haver altri mezzi a me incogniti da ridur il negotio a termine
desiderato come molto grato mi saria vederlo, in tanto supplico in gratia sia servita
che in nissuna cosa sia fatta mentione di me perché quanto ne dico lo faccio in servitio
suo sinceramente io non vorrei che in appresso me ne havesse a risultar qualche pregiuditio,
o danno so che la sua prudenza non lo permetterà, et se in qual cosa posso giovare
o servire mi troverà sempre prontissimo che col mio desiderio saria la serenissima Republica po-
tesse restar servita come si conviene, et vostra Signoria esser fuor di travaglio, altro non
li posso dir intorno questo particulare, et per fine etc. 
--- page 283v---
 

--- page 284r---


--- page 284v---
n. 2
Lettera de’ 17 luglio del Calandrini
nelle terze

--- page 285r---
In lettere 3e dell’Haya de’ 19 luglio
1617
Lettera del conte di Levenstein de’ 17 de luglio d’Amsterdam
Signore io pensavo d’esser questa sera a l’Haya; ma per certe lettere che ho ricevuto
alle quale mi è stato necessario di risponder, io non potrò esser (ancorché non
tanto sicuro) che dimani appresso disnare. Tra tanto havendo vostra Signoria desiderio
di haver qualche cosa de’ mei affari di scriver a sua Serenità, io l’assicuro che
questi sono per Dei gratia in stato tale che il ritardo non venirà del canto mio
anzi coll’aiuto de sua divina Maestà io spero imbarcare, et partire al tempo
nominato come vi informarò più ampiamente dimani a bocca et la supplico di scriver
che non incresce a persona più che a me medesimo de vedermi in Italia a che pretio
si sia, quanto a quello ch’ella mi scrive d’esser sua Eccellenza di buona volontà per quello
habbiamo discorso, vi rendo gratie infinite d’havermi tanto obligato di parlarne a
mio nome a sua Eccellenza. 
--- page 285v---
 

--- page 286r---


--- page 286v---
n. 3
Lettera del signor conte di Levenstein
de’ 17 luglio
nella 3a

--- page 287r---
In lettere 3e dell’Haya de’ 12 luglio 1617
Copia della mia lettera scritta al signor Calandrini d’Haerlem a’ 13 luglio
Desiderando sodisfar in quanto mi è possibile il signor conte di Levenstein, io me li
sono offerto di farli esborsar in Amsterdam li 27 mila ducati che li doverei dar
all’imbarco delle sue genti allhora però che mi darà cautione sufficiente et di
mia sodisfattione, che li tre milla fanti che si è obligato di condur al servitio
della serenissima Republica saranno effettivamente imbarcati per li 8 del mese d’agosto
prossimo in circa o alla metà del detto mese ch’esso signor Conte condurà al servitio
di essa serenissima Republica, che così et di questa maniera doverà obligarsi quello
che darà per sicurtà, o per pieggio, et che mi restetuerà li detti 27 mila ducati
venetiani in ogni caso che venga mancato dal detto signor Conte: io per tanto
dovendo il signor Conte sudetto presentar a vostra Signoria il mercante o soggetto che haverà a far
essa cautione la prego restar servita di avertir bene et avisarmi se sarà
sufficiente, et atto a sodisfar quando venisse mancato a questo proposito,
et se posso creder, et così sodisfar al mio debito con sua Serenità, perché sopra
le lettere, et parola di vostra Signoria prenderò sicurtà, et in tal caso darò poi ordine
al signor Quingetti già che ho lettere di credito in lui di far l’esborso del
detto denaro a signor Conte, et mi serviranno le sue lettere anco di sicurtà.
Risposta del signor Calandrini a’ 15 luglio
Mi trovo debitore di una, o doi lettere di vostra Signoria, et hieri dalle gente del signor Conte mi è stato
dato quella di Haerlem per la quale vedo quanto si compiacci di fare in accommodamento
et aiuto di esso signor Conte. Non me n’è stato anche trattato, ma per parlar chiaramente a vostra Signoria du-
bito che al signor Conte non riuscerà metter a effetto l’intrapreso che non così facilmente troverà
cui si vogli obligare a tale conditione. In oltra non ha ancor fatto con li marinari, li quali sono
noleggiati con conditione che il Quignett resteria obligato per li noli; come vedo non mancarò
difficultà, et ci sarà da fare a sbrigare, et non sarà poco che ne possi venir a fine.
L’avviserò quello che più ne intenderò. 
--- page 287v---
 

--- page 288r---


--- page 288v---
n. 1
Lettera mia al Calandrini de’ 13 luglio
risposta di esso Calandrini de’ 15
nella 3a
