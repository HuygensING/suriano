
--- page 275r---
2da
Serenissimo Principe
sono venuti in questo luoco da quaranta interessati mercanti
di Amsterdam, et d’altre città di questa provincia per far
unitamente compianto a’ signori Stati Generali a nome anco de
altri compartecipi per l’arresto de’ vasselli fatto dal re di Spagna,
et da’ suoi ministri tanto a Lisbona quanto in altri
porti di là lo Stretto, et a Napoli, et Sicilia; et insieme
sono per dolersi, che vostra Serenità trattenghi costì le sue navi,
spargendo, che di Venetia li venga scritto per li capitani
o marinari delli vasselli, che siano stati minacciati, se non
obediranno al commandamento publico, di farli mangiar
di sotto le navi dai vermi, et di sopra lasciarli consumar
nelle spese. Io dubitando che simil concetti lontani
dalla pietà delle Signorie vostre eccellentissime potessero causar qualche
mala impressione, oltre gl’ufficii, che con l’ultime mie
scrissi a vostra Serenità aver fatti in questo proposito, ho
stimato bene non tralasciare di veder hieri li deputati
di Gheldria, che presiedono in settimana, rappresentando
loro la vera causa, che ha mossa la Serenità vostra
a commandar, che li vasselli non partino, et la falsità de-
gl’avvisi, et questo ho fatto per prevenir all’ufficio,
che li sudetti interessati dovevano fare. Anco al signor Ber-
nvel ho rappresentato più vivamente questo negotio 
--- page 275v---
 et l’ho informato di tutto, onde voglio sperare, che sarà accettata
dall’assemblea la commissione di vostra Serenità per vero testimonio dell’
affetto, che ella porta agl’interessi, et alla preservatione
de’ beni di questi popoli. Il qual concetto è stato scritto dal console
di questa Natione, che risiede in Venetia, a questi signori come
ho inteso da più parti, et dal signor Bernvel in particolare il qual
mi disse, che una parte de’ mercanti erano stati a lui
et gli havevano raccontato il loro aggravio; che ’l principal
oggetto era di dolersi de’ Spagnoli; et quanto alli vasselli,
che sono a Venetia vorrebbono, che o fossero in servitio,
o fossero licentiati per non perder in tutto; io dissi che sapevo
essergli stata fatta offerta d’impiegarli se havessero voluto
egli ripigliò, ch’era vero, ch’era stato trattato; ma con
tre solamente, et questi non erano ancor d’accordo perché
si voleva trattar con essi a minor conditione che con
gl’altri. Io risposi, che mi pareva esser stato avvisato
che volessero necessitar la serenissima Republica ad assicurarli di
servitio di sei mesi, et ella voleva trattenerli per tre
soggiunse monsignor Bernvel sarebbe meglio, che havessero
qualche cosa; et parmi di haverlo lasciato assai ben
disposto. Havendosi li mercanti sudetti in questo
particolare toccante la Serenità vostra lasciati intender non desidero 
--- page 276r---
 altro se non, o che li vasselli siano impiegati, o che li lasci andar
al loro viaggio, perché convengono far ogni dì spese per il viver
de’ marinari, et per altro con suo gravissimo danno; et che il cader
nelle mani dell’inimico, o il perder le mercantie tutto era a
loro rischio, io ho premuto con ogni affetto per far
apparer il pregiudicio, che ne verrebbe in consequenza
a riuscire oltre la perdita de’ beni di questi popoli, et
de’ mercanti interessati, alla serenissima Republica cioè al servitio
commune perché servirebbono a dar maggior forze, et ad ingagliar-
dir più il commune nemico, dicendo al signor Bernvel, et
alli detti presidenti, et ad altri con chi mi è occorso
che non credevo, che qui fosse desiderato, anzi procurato
di divertir ogni cosa, che potesse causar qualche
simil inconveniente. Mi sono aveduto, ch’è stata
capita la consideratione, et che la cosa è ben intesa per
parte di vostra Serenità: tuttavia presupongo, che non si trala-
scierà di farsi qualche ufficio meco a compiacenza dei
mercanti; et io risponderò in conformità di quanto
ho detto, et delli ordini dell’eccellentissimo Senato, quando dall’
assemblea mi sarà detta alcuna cosa; come farò
anco alli stessi mercanti, se verranno a me, come
mi è stato detto, che vogliono fare.

--- page 276v---
Si lasciano intender essi mercanti per l’arresto fatto dai
Spagnuoli di voler in ogni modo haver li loro vasselli, et vogliono
ricercar alli signori Stati vinti navi da guerra per andar con esse
alle spiaggie di Spagna a ricever le sudetti suoi vasselli, et
rihaver li noli, et ogni interesse patito, et parlano molto
asseverantemente di non voler partir di qua, se non le viene
accordato questo tanto. Hanno parlato a diversi de’ signori Stati
li sono state da ognuno date buone parole; ma di
queste non vogliono contentarsi. Vogliono effetti, et par che
stiano saldi, non so quello che farà il General dell’assemblea; ho
ben inteso, che vedendo questi signori tardar a comparer
la risposta delli serenissimi arciduchi, li habbino inviate nuove
lettere in conformità delle prime.
Vedendolo necessario procuro, che resti capace ognuno con chi mi
occorre il ragionarne, che vostra Serenità di mese in mese sodisfa pontualmente
et prontamente nel far dar al signor conte Gio. Ernesto il danaro
per la paga a’ suoi soldati; et questo; perché da più parti
è stato scritto che li medesimi soldati si dogliono di esser mal
pagati, et che non desiderano cosa alcuna più, se non che
terminino li sei mesi, alli quali sono obligati: perché vogliono
retirarsi dal servitio; cosa che molto mi spiace d’intendere
se ben spero che gl’ufficii fatti con sua Eccellenza siano per giovar appresso 
--- page 277r---
 il signor Conte perché vi trovi rimedio. Né lascierò di dir a questo proposito
alla Serenità vostra quello si osserva in questi paesi in materia tale,
et è, che questi signori tengono sempre pronta l’audienza al com-
pianto de’ soldati contra li capitani, et come questi col rigor
dell’ordine si guardano di retenir cosa che possi far cridare;
così si sentono poche indoglienze, et minori succedono gl’incon-
venienti; ma è vero che ciò non milita nel caso presente per
l’auttorità, che per le sue capitulationi ha il signor conte Gio. Ernesto
sopra le sue truppe; con tutto ciò ho stimato mio debito
di riverentemente significarle anco questo particolare.
Aggiungendole che il signor Bernvel mi ha detto quando fui seco
che tenevano avvisi, che vi era carestia grande nell’armata
et che li soldati si aggravavano grandemente; che però sarebbe
stato bene, che vostra Serenità havesse dati ordini, che non mancassero
le provisioni, et che fossero vendute a prezzo tale, che
li soldati non patissero et nel sostentarsi, et nella borsa. Io
risposi, che mi meravigliavo di questo, poiché altre volte
havevo inteso, che li medesimi soldati si laudavano della
molta abondanza di tutte le cose; che ero sicuro, che le
Signorie vostre eccellentissime havevano li suoi poveditori in campo signori di
prudenza, et discretezza tale, che non lasciavano
avenir alcun mancamento; né che fossero con 
--- page 277v---
 essorbitanza (come egli mi accennava) fatte pagar le vittuarie,
quello che credevo che fosse di mancamento era l’haver io inteso
che li soldati non havessero dalli suoi capitani tutto quello, che se li con-
veniva, et da ciò nascesse l’indoglienza; poiché non havendo
essi tanto che li bastasse a sostenersi li pareva caro il prezzo
delle cose; et sarebbe stato a proposito, che in qualche maniera
et con qualche avvertimento vi fosse stato applicato il rimedio.
Rispose io ho inteso qualche cosa in questo particolare, et è
mal fatto, il signor Conte vi doverebbe rimediare, et lo farà.
Ma replicò, che sarebbe stato a proposito, che vostra Serenità havesse
dato ordine per l’abondanza delle cose nell’armata; come
si è sempre osservato in questi paesi. Et soggiunse, sorridendo
li nostri soldati non sono come li Italiani, che si contentano di poco
vito, perché, essendo così assuefatti, vogliono mangiar bene.
Et io ripigliai. Mi par che habbino molto ben ragione
di sodisfar alla natura massime mentre hanno così buon
trattamento dalla serenisima Republica, come si sa, et con questo fu
interrotto il discorso. Gratie etc.
Dall’Haya a’ 19 luglio 1617
di vostra Serenità
humilissimo, et devotissimo servitore
Christofforo Suriano

--- page 278r---


--- page 278v---
Al serenissimo principe di Venetia
2da

