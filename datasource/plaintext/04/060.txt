
--- page 321r---
2da
Serenissimo Principe
fui dal signor principe Mauritio domenica passata per darli a
conoscer quanto importasse oltre il servitio della serenissima
Republica alla riputatione della sua casa, che succedessero tanti
disordini, come si sentivano nel reggimento del signor conte
Gio. Ernesto per il mal governo dei capitani. Gli commu-
nicai quello, che dalla Serenità vostra mi viene commesso nell’
ultime lettere sue de’ 19 facendogli le considerationi
proprie alla qualità del fatto, et alla necessità perché
vi porgesse rimedio in quanto potesse per divertir
insieme li concetti del signor Conte di ritirarsi nel maggior
fervor della guerra, che vuol dir nel tempo, che
poteva avanzar maggiormente et di honore, et di
gloria. Haveva il signor Principe havute lettere dal Conte
che venero sotto a mio piego, et mi disse, che gli scriveva
esservi disordini grandissimi nel campo, et che l’invidia
di alcuni (sua Eccellenza non nominò ma accennò, che si puote
intender del signor don Gioanni) li causavano con diminu-
tione del suo reggimento, et timore, che presto dovesse
ridursi in niente; con tutto ciò a quanto le espressi restò meravigliato, et al particolar di quello, in che era uscito
col signor secretario dell’eccellentissimo signor General dell’armi, mi disse, che 
--- page 321v---
 non gli scriveva alcuna cosa; ma l’intendeva da altra parte; che
gli doleva grandemente, che vostra Serenità non fosse servita, et che non
haverebbe tralasciato il scriver di nuovo, et mi promesse nel
particolar del liberarsi dal servitio, che haverebbe procurato di
divertir il senso, che ne havesse. Mi disse, che gli scriveva
che la carestia era sì grande, et essorbitanti li prezzi delle
vivande, che non era possibile, che si potesse viver. Et
aggiunse sono tanto avezzi haver qui abondanza, et
ad honesto prezzo il tutto, che restano mal contenti, quando
se li manca di un poco; ma era necessario che la serenissima Republica
dasse ordine buono affineché la soldatesca non habbi a patir
per questo rispetto. Io gli risposi, che sapevo benissimo che
vostra Serenità usava diligenza grande perché tutto passasse con buon
ordine, et che vi fosse abondanza di tutte le cose, et che
haveva anco l’eccellentissimo signor Generale procurato ad instanza del signor
Conte che fossero li suoi soldati avantaggiati nei prezzi
ma non era giovato perché dal canto dei capitani del signor
Conte si era continuato col medesimo disordine. Restò mal
contenta sua Eccellenza nel sentire, che nelle mostre si havesse vol[uto]
far passar le file da una compagnia all’altra, laudò
la partenza del pagadore per non lasciar seguir l’inconveniente 
--- page 322r---
 come anco biasonò, che volessero esser pagati per compagnie
intere. Questo anco da altri è stato stimato disordinato
mancamento, et non soportabile, come dal signor principe Henrico
fratello di sua Eccellenza, et da tutti quelli con chi ne ho parlato.
Et quanto al retenir della paga a’ soldati mi disse sua Eccellenza
che le pareva, che si potesse rimediar assai facilmente
che la Serenità vostra deputasse un commissario, che unito col
signor Conte vedesse i disordini, et vi porgesse la mano, che
si conviene sopra quello, che havesse il difetto; che
questo haverebbe scritto al Conte perché servisse di suo
sollievo, et la serenissima Republica fosse certa di non spender il
denaro infruttuosamente, et restasse sodisfatta.
Tutti quegl’ufficii, che mi è stato possibile, et che ho
conosciuti poter far in questo proposito, oltre quello
col signor principe Mauritio, li ho fatti. Ho parlato alla
signora principessa di Oranges, che veramente è in pena
grande per l’interesse della casa. Fui hiersera con essa
più di un’hora. Volse da me intender tutte le cose
et ella a me mostrò lettere del Conte: il contenuto non
ha in esse di essentiale se non, che per mala intelligenza,
poco buon ordine, mancamento de’ viveri, et carestia 
--- page 322v---
 di tutte le cose resta impedito il corso al principio, che haveva
dato nel servitio della serenissima Republica, et parla così in generale
ma mi lesse poi un’altra lettera di altra mano, che
contiene, che doppo la presa di forti niente di buono si era
fatto, tutto andava alla peggio, le truppe si dibandavano,
che come dalla parte ove erano li quartieri del Conte tutto era
carissimo così da quella di don Gio. de’ Medici tutto era a buon
mercato, et in abondanza, et si procurava, che là corressero
le vittuarie, che questo era un proceder artificioso per far
correr le genti nel suo servitio; che il dispetto, che ha
il signor don Gioanni di sentir il nome di generale nella persona
del signor Conte et come della casa di Nassau causava l’odio
che ciò moveva, et metteva gran colera nel signor conte
Gio. Ernesto; che continuandosi così vedeva molto
prossima la disfatta del reggimento d’Holandesi, et
vicina la partenza di là per questa parte del signor Conte
et che li soldati si dolevano, che le paghe de’ Svizzeri fosser
maggiori delle sue; aggiungendo, che essendo stati condotti
un giorno doi canoni per batter ad impedir il forte […]
il seguente il medesimo signor don Gioanni li haveva man[dati]
a ripigliare mostrando quasi o che non fosser sufficienti 
--- page 323r---
 per custodir doi pezzi, o di voler levar quello di gloria
che le genti di questi paesi potessero acquistar nel far
qualche buon servitio a sua Serenità, et altre cose simili le quali
tutte ad una ad una andai ribattendo con quelle ragioni
che la ragione stessa, et la verità del fatto mi andò
soministrando, et col lume datomi da questa signora stimai bene
sotto altro pretesto esser di nuovo col signor principe Mauritio
rendendolo con destra maniera tanto più informato
che ne restò sodisfatto. Sarebbe lungo il discorso
et attedierei la Serenità vostra. Bastami solo dirle, che questa
Principessa sente notabilissimo discontento (et come mi
aveggo anco la casa tutta) della mala riuscita di
questo affare. Non lauda ella il nipote di non haver
obedito al signor don Gioanni, et che lo poteva fare con
conivenza, se non voleva farlo espressamente perché non
sarebbe stato né suo dishonore, né disavantaggio
della carica, che ha, né della riputatione che professa
essendo don Gioanni huomo vecchio, che ha commandato
et hora marascial general general* del campo della serenissima Republica
come intendeva; et havendole io aggiunto, che
haveva il governo di tutta la militia di sua Serenità 
--- page 323v---
 rispose tanto più con buona maniera poteva mio nipote
chiuder gl’occhi, et attender a far il servitio.
Tanto mi disse anco il signor principe Henrico col quale trovai
buona occasione di esser nel suo giardino. Sente questo
principal cavalliere notabilissimo discontento di tanti incon-
venienti, et mi disse, che haveva parlato col signor principe
Mauritio, che stava con non poca displicenza d’animo
vedendo l’inconveniente esser passato troppo innanti. Et
mi aggiunse, ch’egli ancora prevedeva molto bene, che
difficilmente si poteva accommodar questo negotio essendosi
impegnato disse mio cugino nel non voler ubidire; et per me
non ho stimato mai bene che persistesse in questo perché
non era a proposito né per lui né per il servitio della serenissima Republica
poiché è necessario un solo capo che governi tutto, né doveva
mio cugino star duro nel non rimoversi dal capitalato.
Io havutone largo campo da quanto intende la Serenità vostra
andai facendo diverse considerationi a questo Principe alle quali prestò
l’assenso. Poi mi aggiunse, et replicò di nuovo, che non
vedeva rimedio al disordine, et quanto al partir di là […]
haverebbe mai consigliato il Conte massime durante la guerra
et nella più bella stagione, ch’era vero, che non poteva 
--- page 324r---
 con suo honore trattenersi con così poca truppa; ma più
tosto che partire, se fosse stato in lui haverebbe eletto di
servir come privato cavalliere, rinontiando alla carica,
che teneva, ch’egli voleva scrivergli, et non haverebbe
mancato di dirli il suo parere. Ho compreso molto
bene, et da più parti mi è stato riferto esser in questi
principi il dispiacer grandissimo, che questo affare si sia
ridotto a termine tale, et quelli che vogliono sostenerlo
hanno per puntello la mala intelligenza con il signor conte
Gio. Ernesto del signor don Gioanni, che procuri di levarli tutte
le occasioni di ben operare, et la carestia de’ viveri
causi la partenza de’ soldati. Sono venute questa
settimana diverse lettere, che portano in conformità
le medesime cose. Se queste voci diano molestia
all’animo mio lo lascio considerar alla Serenità vostra, che è
già certa della mia sincera devotione; ma non lascio però
di andar ribattendo alla meglio che m’è possibile
et spero pure, che si accommoderà il signor Conte alli ufficii
del signor principe Mauritio, che m’ha promesso di
scriver a lui, et al signor di Rocalaura con buone
essortationi, et consigli, come anco il signor Principe suo 
--- page 324v---
 fratello, et la madre di lui principessa d’Oranges a’ quali
ho anco fatta instanza, che scrivino con efficace maniera
per servitio di vostra Serenità, et particolar del signor Conte, al quale la serenissima Republica
porta affettione, et ha sempre procurato ogni maggior
sodisfattione: così mi hanno promesso, et qui aggiunte
saranno le lettere di questi principi. Et sua Eccellenza mi ha hoggi
appunto confirmato nel particolar del partire che ’l Conte
facci ogni cosa per non venir a questo, ma metti
ogni maggior regola nel resto.
Anco il baron di Cortumer francese cavallier principale
colonello, et luocotenente general di queste truppe francesi
ha voluto scriver al signor di Rocalaura, ma mi ha d[etto]
esser bene, che vostra Serenità facci capitar in mano
propria il pachetto senza saputa del signor Conte perché
potrebbe esser che lo ritenesse. Scrive al detto Ro-
calaura, et a monsignor Gulena, che habbino pen-
siero a non lasciar seguir tanto disordine, a consi-
gliar il Conte a quello ch’è del servitio della serenissima R[epublica]
et al non star renitente all’obedienza. Nel qual
proposito trovo pochissimi o forse nessuno, che diano
ragione al Conte. Dio voglia, che ’l disordine non si sia 
--- page 325r---
 fatto maggiore all’arrivo di queste lettere, et ch’elle
servino a profitto, et a servitio della Serenità vostra.
Volsi con buon proposito cavar dal signor principe Henrico la
sussistenza delle offerte del conte Guglielmo. Egli dando
della testa parve, che non assentisse, anzi disse bisogna
prima imparar andar ben a piedi, et non correr così
presto a voler haver gran commandi aggiungendo non so
quello potrà fare. Di maniera che et dal parlar
di questo signore et da altri ancora non mi par di poter
far gran fondamento. Et a dir la verità credo, che
difficilmente questi principi s’interesseranno di cuore haven-
do veduta la mala fortuna del conte Gio. Ernesto quando
però le cose non mutassero faccia.
A questo mio dispaccio è aggiunto un piego per vostra Serenità che ’l
signor secretario Lionello m’ha inviato di Scotia resomi in
questo punto. Gratie etc.
Dall’Haya al primo agosto 1617
di vostra Serenità
humilissimo et devotissimo servitore
Christofforo Suriano

--- page 325v---


--- page 326r---


--- page 326v---
Al serenissimo principe di Venetia
2da

