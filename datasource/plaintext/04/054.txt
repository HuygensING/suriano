
--- page 292r---
Prima
Serenissimo Principe
havendo il signor conte di Levenstein discorso con sua Eccellenza, et dimandato
consiglio per haver qualche nave da guerra, con che potesse haver
scorta nel suo passaggio, et havendone ancor trattato con il signor
Bernvel, trovò, che non sarebbe stato così facile l’haverle
prontamente poiché sarebbe stato necessario il dar parte alle
Provincie, attender le risposte, et in tanto il tempo sarebbe
scorso, et forse, che esse Provincie non sarebbono state tutte
d’accordo per concederle: onde il signor Conte lasciò l’impresa
et procurò solamente colla raccomandatione di sua Eccellenza al Presidente, et con
haver egli stesso parlato al medesimo et io ancora per la concessione
di alcuni pezzi di artiglieria da darsi ai marinari con
le solite cautioni. Fatto questo stava il signor Conte per
ritornarsene in Amsterdam a sollecitar il metter ad
ordine le navi quando arrivò il suo Quartiermastro
che haveva ispedito al conte di Oldembourgh, et alla città,
et conte di Embdem per haver da quello il passaggio, et
da questi il passaggio, et la piazza d’arme in quel territorio.
Il conte di Oldembourgh ha volontieri acconsentito all’
instanza, ma quello di Embdem l’ha negata, et la città
ha risposto, che si rimetterebbe a far quanto havesse
fatto il Conte. Ero con il signor di Levenstein all’arrivo
del Quartiermastro, che fu venerdì a sera, né
sapendosi altro ripiego concertassimo di parlar al 
--- page 292v---
 signor principe Mauritio, come facessimo la mattina del sabbato.
Consigliò sua Eccellenza già che vi era la strettezza del tempo, che si
tentasse appresso questi signori la piazza d’armi a Delfsil in
Frisia piazza frontiera de questi signori da quella parte al
mare contigua allo stato di Embdem per far ivi l’imbarco.
Io la pregai a pormi la mano, et ella immediate mandò
a chiamar il presidente di Gheldria di settimana, et
diversi altri signori dell’assemblea in nostra presenza raccommandandole questo
negotio con affetto, et procurando, che ancorché fosse
stabilito di non far riduttione quella mattina la facessero
perché noi potessimo dimandar questa gratia. Et posso
ben dir alla Serenità vostra che in questo negotio sua Eccellenza si è mostrata
di tanta buona volontà, che niente maggiore. Per
dar calore all’instanza io andai nell’assemblea col signor
Conte, et unitamente feci l’ufficio, mostrando che qui si trattava
di servitio della serenissima Republica, et che li pregavo a
sodisfar all’instanza. Appresso il mio ufficio aggiunse
anco il Conte alcune poche parole, et preghiere, onde li
detti signori Stati ci fecero retirar in una stanza et poco
doppo ci diedero risposta, che volontieri se ne conten-
tavano; ma che nella città non vi potessero esser più
di doicento, o trecento soldati per volta, et che
haverebbono anco mandato un commissario (come 
--- page 293r---
 consegliò sua Eccellenza a dimandarlo per facilitar l’instanza) affineché
vedesse, che non seguisse disordine. Et parimente con lettere di
questi signori in conformità replicasse ufficio efficace con il conte
di Embdem preché non ricavasse il transito
delle genti già che non havevano a far la dimora sopra il suo. Io
ringratiai questi signori della prontezza, et si restò in appun-
tamento che ’l Commissario dovesse partir quanto più presto.
Il Levenstein doppo haver presa licenza dal signor principe
Mauritio partì domenica mattina per Amsterdam per solle-
citar li vasselli, disegnando secondo che saranno ad ordine
mandarli a Delfsil per imbarcar le genti di volta in
volta, che arriveranno, et in un medesimo tempo ispedì
colà il Quartiermastro per ordinar li alloggiamenti.
Questa mattina poi mentre scrivevo mi sono venute lettere
di esso signor Conte nelle quali mi significa, come intenderà
nella conduttione, che il conte di Embdem haveva impedito
ad alcuni de’ soldati, che non passassero, et pregandomi
per la speditione delle lettere, essend’elle già
pronte, mandai a sollecitar il Commissario, et feci
pregar l’Eccellenza sua col mezo d’uno dei miei, che dovendo
egli andar a lei, come havevo inteso, ella ancora
lo sollecitasse al partir quanto prima, come ha fatto,
et se non partirà questa sera per Amsterdam partirà 
--- page 293v---
 dimani mattina alle tre hore. Questo signor ambasciator d’Inghilterra
è come protettor di negotii del conte d’Embdem; onde
in questo caso ho stimato bene col termine di confidenza
pregarlo, che gli scrivi una lettera, et gli raccommandi
questo negotio, affineché non vi metti difficoltà. Volon-
tieri l’ha fatto, et non può esser più efficace. Io ho
anco stimato a proposito scriver ad esso Conte, come
ho fatto alla città di Embdem, et al signor conte Guglielmo di
Nassau governator di Frisia. Vostra Serenità sente gl’incontri
et non è meraviglia di questo del conte di Embdem poiché
altre volte è stato affettionatissimo con il fratello al par-
tito di Spagna, et forse il solo timore della perdita dello
Stato lo fece condescender a collegarsi con questi signori prego
Iddio, che adherisca a questa seconda instanza, et lo
spero poiché non se gli dimanda se non poco. Teneva
per fermo il signor conte di Levenstein, che le genti dovessero
esser molto presto al detto luoco dell’imbarco, et mi
ha detto, che subito ispedite le navi a quella volta
o venirà, o manderà a dirmi, ch’io mi conferisca
alla detta piazza, il che starò attendendo.
Non so quello, che troverà di ricapito per haver
l’esborso del denaro. Scrive di haver parlato con
il Quingetti; ma che ancor non era a segno. Vedrò 
--- page 294r---
 ciò che ne seguirà per regolarmi secondo che comporta
lo stato della cosa, et la necessità di non lasciar ispedito
negotio passato tanto innanti.
Per le artiglierie ha il Conte havute da questi signori lettere
all’amiralità di Amsterdam, et sono di raccommandatione
perché quel Magistrato provedi in quanto gli è possibile
alla sicurtà delle navi, et delle genti. Et certo non
manca il signor Conte in alcuna cosa adoperandosi per quanto
si scuopre con tanto spirito, et con tanto affetto
quanto si può imaginare. Ha fatti far vestiti per
tutte dieci le compagnie di panno colorato differente,
le bandiere, la provisione dell’armi in somma si
scuopre in lui ambitione di gloria, et di honore
a servitio della Serenità vostra, et può ben ella
far il conto che li costerà grandemente questa levata.
Vinti, et vinti doi fiorini per testa paga per il
transporto delle genti, et sotte soldi di questa moneta
(che ottanta fano un ongaro) per le spese di bocca
per ogni giorno; et per quelli nella camera del
patrone dieci, et è obligato dar denari alla
mano per doi mesi per far la provisione de’ viveri
et a doi navi doi mesi, et mezo. Gratie etc.
Dall’Haya a’ 25 luglio 1617
di vostra Serenità
humilissimo et devotissimo servitore
Christofforo Suriano

--- page 294v---


--- page 297r---


--- page 297v---
Al serenissimo principe di Venetia
prima


--- page 295r---
Lettera del conte di Levenstein di Amsterdam a’ 24 luglio
Signore essendo arrivato qui io ho immediate fatta inquisitione
del stato nel quale erano li vasselli, et il resto, et ho trovato che
si mettono ad ordine, et che non mancaranno di esser al tempo
prefisso, come anco tutte le altre cose, come arme, caschi,
et altro. Io vengo in questo punto da ricever una lettera,
che il conte di Embdem impedisce ai miei soldati di passar per
il suo Paese, et che alcuni se ne sono ritornati non potendo
passar il che mi dà grandissima incommodità: onde è necessarissimo
che li signori Stati, come parimente voi medesimo, come me mostraste
haverne intentione, scriviate al Conte poiché le mie genti
non dimandano, che il passaggio per imbarcarsi a Delfsiel
et che non si arresteranno punto nel suo Paese, che non
le impedisca più, o non vogli rifiutarli il passaggio il che
non potrà contradire, essendo cosa di poca consequenza.
Altrimenti questa voce farà che gl’altri non sapendo come devono
passare non vorranno mettersi in camino. Io spero ancor
hoggi di haver uno dei migliori vasselli del Paese, diman
mattina io anderò all’Amiralità per presentar le lettere
per l’artiglieria. Quanto al signor Quingetti io ho
trattato con lui, ma non sono ancor al fine: in ogni modo
io non mancarò mai di quello, che ho promesso a sua Serenità.
Ecco tutto ciò, che ho pensato di scrivervi con le presenti
raccomandandomi etc.

--- page 295v---


--- page 296r---


--- page 296v---
Lettera del conte di Levenstein
nelle prime
