
--- page 349r---
2da
Serenissimo Principe
quello, che la Serenità vostra mi scrive nelle sue lettere de’ 21 del passato
esser successo tanto nel Friuli, quanto nel golfo, è stato inteso qui
con particolar dispiacere per il pregiudicio, ch’ella ne riceve per il
comercio; et per il ritardamento della presa di Giudisca; et ho inteso, che dalla parte de’ serenissimi arciduchi se ne fa festa, et gioia
grande. Del mio discontento non parlerò, sicuro, che la
devotione dell’animo sia assai bastante per portarlo alla conoscenza della Serenità vostra.
Quanto al seguito in mare qui lo stimano infortunio; ma nato
dalla particolar intelligenza, come da lei mi viene rappresentato.
Per quello da terra poi presuppongono che la mala corrispondenza
de’ capi l’habbi causato, fondandosi sopra lettere scritte da
alcuni delle militie holandesi, che quasi con un medesimo
concetto lo dicono, et che se si havesse seguitato il parere del signor
conte Gio. Ernesto la cosa non sarebbe successa; che l’introduttione
de’ viveri in Giudisca era stata preceduta, et avertita dal signor Conte
che vi si poteva rimediare ma non si ha voluto, mostrando bene
mentre proferì il suo senso, et lo lasciò in scrittura di
farsene conto, et di stimarlo; ma poi non si è voluto
manco dar segno di volerlo metter in alcuna essecutione;
che tutto era nato, come si comprendeva da invidia
di alcuni, che non amano la gloria del signor Conte et hanno pro-
curato sempre di tenirlo indietro da quelle imprese, che
con servitio della Serenità vostra gli potevano far honore, massime
doppo, che acquistò li doi forti del Generale, et delle 
--- page 349v---
 donne; che non si guardava di tirar li soldati delle truppe, et che
nell’indoglienza, che se ne faceva vi era per sola iscusa esservi
una massima generale, che li soldati pur che servino San
Marco non importa che siano più sotto un capo, che sotto all’
altro, che vedendo il Conte di non poter acquistar honore
anzi di esser a parte del dishonore, che ne viene a derivare
per essersi in faccia dell’armata lasciato introdur viveri in Gradisca
senza apportarvi il rimedio, che facilmente si poteva si era risoluto
d’ispedir a Venetia il Vimes per impetrar la sua licenza si
racconta esservi mancamenti de’ viveri et caminarsi nell’armata con disordine in tutte le cose. Questo è il contenuto delle
lettere venute la presente settimana, et particolarmente di quelle dell’
auditor general delle truppe Dimer. So che lo stesso Conte
quanto all’introduttione de’ viveri in Gradisca ha scritto a sua Eccellenza
presupongo, che nelle lettere vi siano dei medesimi concetti;
ma ella non è uscita ad altro se non che gli scriveva, che era
stata introdotta quantità di farine, che haverebbe
ritardato l’effetto del far cader quella piazza in mano
della Republica mostrò dispiacer grande del successo
ma disse, che questi erano effetti della guerra n[on] condescese
ad alcun particolare se non che sperava, che le sue lettere
haverebbono contenuto in ufficio il Conte, il q[u]ale non
è laudato da alcuno di non haver voluto obed[i]r al signor
don Gioanni, et nel generale ha perso non poco, come ho inteso
et mi viene riferto tanto per questo, quanto perché […] 
--- page 350r---
 che ’l difetto si attribuisca a lui del mal governo delle genti.
Ma dirò anco riverentemente alla Serenità vostra che qui non è inteso bene
il concetto che li soldati pur che servino San Marco non importa
che lo faccino più sotto uno, che sotto un altro capo, dicendosi
non esser maniera accostumata né qui, né in altro Paese; et
io sostento questo non poter esser vero, ma che li soldati hanno
preso altro partito per non haver il loro dritto nelle paghe
viene anco chiamato grandissimo disordine che non vi siano
hospitali, né proprii ricetti per li amalati, et per li feriti
et che vi siano mancamenti de’ viveri, et massime per la com-
modità che et per l’uno, et per l’altro hanno in questo Paese
ma più per l’ordine che dicono esservi. Et non è meraviglia
essendo facile il transporto di tutte le cose per la commodità
dei canali navigabili per tutta l’Holanda, et per tutto il
resto del Paese. Di questi doi mancamenti tutti scrivono
in conformità, et in conformità anco, che sperano
ritornarsene dentro uno, o doi mesi. Io sostento in quanto
mi è possibile, et vado ribattendo le voci, et le considerationi
con quelle ragioni, che stimo proprie.
Ho anco in particolare procurato dar ad intender qual sia
la paga de’ Svizzeri, et come siano state le truppe del signor Conte
avantaggiate di doicento scudi per ogni doi compagnie, et
questo per il maggior numero di officiali, poiché più
di uno questi giorni me ne ha discorso, dicendo, che 
--- page 350v---
 non sapevo intenderla mentre dall’un canto sentivo che li capitani
haverebbono voluto la paga de’ Svizzeri, et dall’altro sapevo
benissimo che li soldati volevano correr nelle bande italiane
che sono pagate a minor prezzo de’ Svizzeri, il che chiudo
la bocca, con restar sodisfatto chi ne parla; ma dove non può
arrivar la ragione l’inventione non sussistente fa il suo effetto.
Uno sorridendo mi disse, che pensando li capitani al dover esser intra-
tenuti così poco tempo, et che potessero esser doppo licentiati
o per la pace, o colla stagione non hanno voluto mancar
a sé stessi, et farsi la buona mano, il seguito dà molto ben
a conoscer esser vero il concetto, et quello che han riportato
doi o tre soldati fuggiti, et tornati ultimamente in questi
paesi lo conferma dolendosi del capitan Lodovico Bredorud
come anco una lettera che mi è stato detto
essersi scritta da uno, ch’è pur nelle truppe del Conte
che rappresenta la mercantia delle vivande, il che
risaputo da alcuni tanto più disgusta, se ben
dalli amici si procura di coprir quanto si può, et
si è fatta paura alli soldati di maniera che non
si lasciano veder per l’Haya.
Il residente Stich mi è venuto a riferire hav[eva] havute
lettere del fratello, che si era ricuperato; che gli scriveva
che ’l signor don Gio. de’ Medici cercava di haver le truppe
del Wassonhovem, et che gli haveva offerta la luocotenenza 
--- page 351r---
 sotto di lui, che già, che vedeva non poter il fratello avanzar
altro, lo voleva con questo dispaccio essortar ad accettar il
partito, per rendersi tanto più grato: sperando, che la serenissima
Republica l’haverebbe in qualche altra occasione ricompensato, et honorato.
Sono tornati a me li patroni, et interessati in quei vasselli
et con nuovo compianto, et nuove preghiere hanno mostrato
desiderio di esser sodisfatti nelle loro instanze. Io li ho
detto di haver scritto, et che era necessario attender la
risposta. Quelli che hanno ad haver il nolo per le genti
del Wassonhovem si compiangono più degli’altri,
et replicano il venir a me per haver risposta; et l’interesse
li fa creder, che ’l tempo servi per essa; né cessano per tanto
di visitarmi; et io li vado confortando alla meglio, et
con buone parole. Sua Eccellenza ha havuto avviso che a
Delfsil, et là intorno siano più di milla cinquecento
soldati in circa del signor conte di Levenstein: egli però non mi scrive
in questo proposito, se non quanto intenderà la Serenità vostra dalle
sue lettere, che invio tradotte in copia. Le navi non partirono
non havendo li signori d’Amsterdam voluto permettergli il levar
l’armi, polveri, piombi, et altri apprestamenti necessarii
per esse, et per li soldati senza la particolar concessione dei
signori Stati Generali: per il che il signor Conte scrisse a me, et io feci
capo al Presidente, che sabbato mi fece haver le letter per
questo imbarco, le quali subito gl’ispedii.

--- page 351v---
Mandò sabbato a me un suo huomo, espressamente per sapere, se
havevo havuto qualche ordine, che al suo reggimento dovesse
aggiunger altri millecinquecento fanti, come con sue lettere haveva
offerto alla Serenità vostra et sta per tanto tuttavia in espettatione
colla speranza che gli è stata data da Venetia, che doveva
abbracciarsi l’offerta; mostrando animo, et volontà di essequi-
rla. Gratie etc.
Dall’Haya a’ 8 agosto 1617
di vostra Serenità
humilissimo, et devotissimo servitore
Christofforo Suriano

--- page 353r---


--- page 353v---
Al serenissimo principe di Venetia
2da


--- page 352r---
Lettere del signor conte de Levenstein de’ 7 agosto d’Amsterdam
Questa mattina ho ricevute lettere dal Commissario et dal mio Quartiermastro, nelle
quali mi avvisano che il conte d’Embdert haveva ragunati li suoi consiglieri et che
aspettavano ognhora la sua risolutione, tuttavia li soldati non lasciano di venir
et si fanno metter dentro di alcuni vasselli a Bremen et vengono per di dentro via
a Delfsijl, ch’è il mezo megliore, et io non facio altro ch’attender a inviar un
vassello appresso l’altro, et solleciterò quanto più mi sarà possibile. Già ho guardato
in caso che venisse la risposta di sua Serenità d’haver delle altre navi per il resto della
levata, et credo come mi pare che sarà facile di trovarli et più facilmente che li primi.
Io ho accordato qui un vassello che viene tenuto per il più buono del Paese, ecettuati
quelli dell’Amiralità, ecco quanto.

--- page 352v---
Lettera del conte di Levenstein
nelle 2de
