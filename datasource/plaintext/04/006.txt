
--- page 034r---
Prima
Serenissimo Principe
partì domenica sera il signor conte Gio. Ernesto alla volta di Colonia
per passar ad Heidelbergh, et di là a Zurich per la continuatione
del suo viaggio.
Havendolo accompagnato fino a Leiden
meza giornata di qua lo lasciai entrato in barca tutto
contento di essersi pur un giorno messo in camino. Mi ha
detto, che si affretterà quanto più gli sarà possibile, et
procurerà la cautezza, et l’adrizzo necessario. Egli mi ha al
partir suo pregato di nuovo di assicurar la Serenità vostra, che
viene a lei con tanto devoto affetto di servirla, et di ho-
norar la condotta quanto qual altro, che sia stato impie-
gato ne’ servitii suoi; et havendo questo signore appreso
sotto il signor principe Mauritio la vigilanza spero, ch’ella
resterà servita.
Non devo restar di dire alla Serenità vostra quello, che in sicorso
in diverse occasioni ho havuto a ragionar col signor Conte
et col signor di Rocalaura, et è che tra le truppe si potrebbe
cavar cento, et anco doicento buoni huomini da metter a
cavallo; quando però havesse costì come montarli;
et se ben le compagnie si sminuissero questi farebbono
ottimo servitio al resto: perché sarebbono scielte le
persone più capaci, et più habili, et particolarmente tra Francesi
et fra li Alemani.
Si sta con grandissimo desiderio attendendo novelle, che le navi
siano passate il distretto; et uno di questi giorni che 
--- page 034v---
 visitai sua Eccellenza mostrò di aspettar tanto questo quanto la sicurtà
del passaggio del signor Conte per terra.
Non è ancor la nave, che deve levar le genti del capitan
Mettoni, né sarà fin martedì venturo. Il patrone di
essa s’iscusa colla necessità, che vi è di provederla affatto
di viveri, et di ogn’altra cosa, et che vi vuol tempo a
tutto. Essendo la nave in Amsterdam, partendo di là
martedì, non può esser nel Tessel, che giovedì, volondosi
doi giorni ad arrivarvi perché camina colle maree, et
un altro giorno vi vuole per l’imbarco de’ soldati;
onde al conto che mi ha fatto il capitan Pach, ch’è quello,
che ’l signor Conte ha lasciato per sollecitar l’ispeditione
mi ha detto hieri, che ritornò d’Amsterdam per
pigliar le sue robbe, che non potrà uscir più tosto
di venerdì, o sabbato venturo in mare, quando
però il tempo resti buono, com’è al presente per
la sortita. Tutte queste considerationi mi erano
anco state fatte dallo stesso capitan Mutoni, che
doi giorni prima era venuto a me perché havendo speso quanto haveva havuto dal
signor Conte gli dassi denari per intartener la compagnia, sodisfar
li alloggiamenti de’ soldati, che sono in terra
nell’isola del Tessel fino all’imbarco et provederli delle cose necessarie
come camise, et altro, essendo già consumato il
tutto per la lunghezza del tempo, et far altre 
--- page 035r---
 provisioni per il viaggio, dovendo farlo solo, né mi è
stato possibile contentarlo con meno di millecinquecento
fiorini, che ne voleva più. Me ne
ha fatto il ricever, che la Serenità vostra haverà colle presenti
et io ne ho tenuta un’altra copia presso di me
et ha scritto anco al signor Conte, et al colonel Rocalaura
lettere particolari che mando al signor Bortolamio Cavazza
perché le dia ad esso signor Conte. Mi disse, che per una
volta si sarebbe contentato anco di meno; ma
che sarebbe stato necessitato tornar a farmi
nuova instanza, il che sarebbe riuscito con perdita
di tempo volendo quattro giorni per il meno tra
l’andar, et il ritorno, et che in questo mentre
non sapeva manco quello potesse promettersi di qualcheduni della
sua compagnia, che non se ne fossero in sua absenza andati
essendo massime in terra, et in luoco aperto spetialmente in
questi tempi, che si sentono tante levate. Io ancorché
mosso da tutte queste considerationi ho nondimeno condesceso
sforzatamente al sodisfarlo, et è partito la notte passata
per esser questa mattina in Amsterdam per ricever ivi
il resto del denaro, havendogli io dati qui doicento
fiorini. Con esso è andato il medesimo capitan Pach al quale
ho raccomandata l’ispeditione di questo affare, et come è huomo
diligente; così mi prometto, che non mancarà.

--- page 035v---
Questo Pach venirà egli ancora col medesimo vassello, et vostra Serenità
quando havesse intentione di valersi di qualcheduna delle
navi, che sono partite colle genti per armarle ad uso di
guerra da quest’huomo potrà haver ogni più essata
informatione perché egli conosce la qualità de’ vasselli
et quali possino riuscir per servitio della Serenità vostra
et se stimerà a proposito potrà valersi anco della
persona di lui, havendo praticato per molti anni il
mare, et dirò anco la pirateria, di che ne hebbe poi
da questi signori il suo perdono; ma di lui potrà ella
haver ogni più real informatione dal signor conte Gio. Ernesto.
Fra le navi sodette, che hanno sopra le genti, me ne ha
nominate sei, che ho messe in nota nell’aggiuno
foglio, et di questo si potrebbe far la scielta di
quante ella volesse.
Ho ricevute col solito della mia riverenza le lettere di
vostra Serenità di negotio, et d’avvisi scritte a’ 3 dello stante.
Già le militie, come ella haverà inteso partirono,
essendosi restati li soli soldati di quel Capitano, che ho
detto di sopra. La necessità mi ha constretto a dar quel
di più, che le ho riverentemente significato, che tutto però
va a conto di paga, et spero che vostra Serenità lo riceverà in
bene.
Nel particolar del Wassonhoven non ho d’aspettar altro, già 
--- page 036r---
 ch’egli partì se non quello, che si compiacerà, ch’io dichi
a questi mercanti, che mi fecero instanza per haver denari;
et in tanto supplirò col signor Magno con l’ufficio, che mi
commette.
Partì il capitan Schiaveliski domenica notte. Ha presa la stradda
di Amsterdam per informarsi del prezzo de’ vasselli, et
d’altre cose necessarie; a fine di riferirlo al signor conte di
Levenstein. Temo, che detta levata non sia per andar
buon pezzo prima che sia fatta, et avanzando la
stagione, tardi habbi ella ad arrivar alla Serenità vostra perché
le calme del Mediteraneo sono ordinarie nelli mesi venturi
di maggio, et giugno, che innanti certo della fine
di aprile per non dir più non può esser ad ordine. Toccarà
alla prudenza della Serenità vostra l’havervi la necessaria
consideratione, et io non mancarò di essequir li suoi com-
mandamenti; nel farli saper in qualche maniera
che più non ha ad esser la levata, che di tremilla
fanti, li quali non mancarò di veder, che siano effettivi
ma ben starò attendendo con desiderio di saper, come
mi doverò governare se doverò andar lontano di
qua a veder l’imbarco, come scrissi in mie
lettere de’ 18 del passato, et nelle altre de’ xi dello
stante.
De’ soggetti proposti dal Pasini egli mi scrive a’ 14 che 
--- page 036v---
 l’alfier Michiel Pagani doveva partir fra quattro giorni,
et che la dilatione era nata da qualche occupatione.
Quanto al Studler dimanda quattrocento ducati per far
il viaggio; et da quanto mi ha scritto esso Pasini ch’è
stato esso Studler per qualche giorno carcerato, credo che la necessità,
et il mancamento de’ quattrini lo condani, et lo astringa
all’instanza; ma esso Pasini gli ha risposto, che se ha
volontà di passar al servitio di vostra Serenità lo facci: perché non si può
far più.
L’alfier Lobello anc’egli vuol esser sicuro dell’haver li
vintidoi ducati il mese; le speranze in queste levate
lo mette in humore di avanzar il suo interesse vicino
se vostra Serenità vuole che si arrivi a quel segno si essequirà.
Come anco col capitano Giulio Cesare Pozzo, che non vuol manco
di sessante ducati per mese. Il Pasini mi scrive, che non
li vorrebbe dar più delli cinquanta, quando però
la Serenità vostra non lo acconsentisse.
Non si dice hora altro del negotio de’ Grisoni. Parlandosene
mi valerò del concetto, che mi viene somministrato
dalle Signorie vostre eccellentissime. Gratie etc.
Dall’Haya a’ 18 marzo 1617
di vostra Serenità
humilissimo et devotissimo servitore
Christofforo Suriano

--- page 040r---


--- page 040v---
Al serenissimo principe di Venetia
[Pri]ma


--- page 037r---
Navi che possino servire per armarsi ad uso di guerra
Pieterssen Block d’Enchuysen di lasti
5250
Cornelis Janssen Leyen d’Enchuysen di lasti
8700
Nave del patrone
Thomas Dowensen van Staveren di lasti
7875
Rochus Pieterssen Doesen di Schiedam di lasti
6000
Willem Pieterssen de Rotterdam di lasti
5400
Claes Jorissen de Rotterda di lasti
5400

--- page 037v---
 
--- page 039r---
 

--- page 039v---
n° 2
Navi, che possono servir per
armarsi ad uso di guerra
nelle prime

--- page 038r---
Je soubsigné capitaine Pierre de Metony, soubs le regiment
du seigneur le comte Jean Erneste de Nassau et General au
voyage de Venize, et le service de la serenissime republique
d’jcelle Signeurie confesse par cestes avoir receu du seigneur
Christoffero Suriano, resident pour la susdicte serenissime
Republique auprés de messeigneurs le Estats Generaulx du Pays Bas
la somme de mille cincq cents florins de vingt pats
la piece, et ce pour le payement, fournissement
et embarquement de ma compagnie vers Venise susdict.
En tesmoing j’ay soubsigné la presente avec ques
promesse de faire aggréer le dict payement à mondict
seigneur le general, comte Jean Erneste de Nassau,
pour estre la dicte somme rabattue sur mes gaiges.
Faict à la Haye ce 16e de mars 1617
Motoni seigneur capitaine
en presense de moy comme tesmoing
Charles Sylvius
Frans Bolce 
--- page 038v---
 n° 1
Ricever di 1500 fiorini del capitan
Mutoni
nelle prime
