
--- page 242r---
3a
Serenissimo Principe
coll’occasione che partì di qua venerdì passato monsignor Tornon
uno dei capitani del signor conte di Levenstein per andar a trovarlo
gli scrissi, et lo eccitai alla speditione. Et rinovai anco
domenica altre lettere; ma ancor non veggo risposta di esse
solo un giovane, che si è trattenuto seco in Amsterdam
essendo venuto a trovarmi domenica mi ha riferito haver
il signor Conte concluso tutto, che stava per partir verso
Embden per ordinar a quanto occorreva da quella
parte, et che ’l capitano Tornon doveva esser di ritorno
hoggi o dimani per communicarmi tutto. Io havendo
scritto al signor Calandrini per haverne il certo, mi ha rescritto
che io credi pure non esser così avanzate le cose, che haveva
cavato da un altro de’ capitani del Conte che le navi si andavano
apostando, et ne mancavano doi o tre, et che fra esse
navi ve ne era una buona parte di ben proviste
con artiglieria a bastanza; ma qualche altra non
così, et poi mi aggiunge in un polizzino che le
navi conviene siano alli 25 di questo mese a
Embdem pronte per pigliar li soldati, et il signor Conte
pensava, che per tutta la settimana prossima
si sarebbono spedite di là. Che è quel tanto ch’io
ho in questo proposito. Et certo se havessi creduto 
--- page 242v---
 di avanzar il negotio colla mia assistenza l’haverei fatto
prontamente; ma sicuro, che la malitia de’ marinari col
vedermi presente haverebbe preso maggior vigore per sostentar
le loro pretensioni, et così difficoltar il negotio, me ne sono astenuto. Quello che vedrò poter fare in questo particolare
all’avanzamento di esso non lo tralascierò né trascurerò al
certo.
Della persona atta al servitio di mare io ho procurato di
haverne informatione. Si troveranno molti; ma come
quelli che sono commodi in casa sua, difficilmente si moveranno
senza haver buon stipendio, et senza sicurezza della
carica speciale, che doveranno havere. Ne ho parlato
con sua Eccellenza che m’ha promesso d’informarsene ella ancora,
et procurerò di far quanto mi sarà possibile perché vostra Serenità
resti servita. Intanto quando ella stimi a proposito la
persona del capitano Pach, del quale scrissi a vostra Serenità colle
mie lettere de’ 18 marzo, et sarà arrivato di là col capitano
Mettonis, che mi fu descritto per buon huomo per l’essercitio del
mare, et per tale mi viene descritto anco al presente; et vostra
Serenità ne potrà prender informatione dal signor conte Gio. Ernesto
o altri che a lei pareranno più a proposito.
Il residente Stich ha ricevute lettere dei 16 del passato scrit[te] 
--- page 243r---
 dal secretario di suo fratello con avviso della morte successa in quel
punto del colonello Wassonhoven. Le lettere non gli pervenero che
hier mattina. Fu immediate al signor Bernvel, et avanti di andar nell’assemblea fu a darne parte a me ancora pregandomi
di supplicar a suo nome vostra Serenità di dichiarar nel fratel
suo la carica del colonellato stante, che egli ha havuto
quella di luocotenente di esso Wassonhoven; dicendo tener per
fermo, ch’ella mirerà in questa occasione et alle spese
che ha fatte per avanzar l’affare, che senza li ufficii
del padre suo, che allhora era nell’assemblea, sarebbe
andato in niente, et all’interesse dal quale è aggravata
per questa occasione la sua casa; et io gli dissi, che tanto
haverei scritto. Vostra Serenità vedrà la copia della lettera
ch’è aggiunta, et questi signori scrivono ad instanza di lui
alla Serenità vostra. Et in essa vi aggiongono anco raccomandatione
per li marinari, et per li soldati del reggimento con lasciar
anco alla prudenza di vostra Serenità se stima bene il metter detto
reggimento sotto il generalato del signor Conte, del che ho sentito
molti che hanno detto non dubitare, che ella sia per
farlo, et ho pensiero, che anco sua Eccellenza concorri in questo commun
desiderio poiché in cose tali li signori Stati si sogliono regolar
col consiglio dell’Eccellenza sua. Et lo Stich ha mostrato di contentarsene 
--- page 243v---
 mentre a questi Stati ha fatta l’instanza di haver esse lettere,
et le ha ricevute nella forma, che sono.
Scriveranno anco per quanto intendo per un mastro d’armi de’
quali ha fornito il Wassonhoven per il valor di settemilla cinquecento
fiorini in circa de’ quali non ne ha havuti che doi milla
vorrebbe egli esserne in qualche maniera risarcito
et è venuto egli ancora a pregarmi raccommandar a vostra Serenità
l’affare, et il suo interesse; poiché doverà ricorrer a lei un
suo nipote per suffraggio per esser sodisfatto da quello che
haverà la carica del reggimento.
Io mandai a vostra Serenità con mie lettere de’ xi marzo il ricever di quanto
il signor conte Gio. Ernesto haveva ricevuto da me in contanti, et
un altro ricever a parte di sette milla doicento fiorini, che
mi fece, come s’egli li havesse havuti, perché li pagassi ad un
mercante d’armi in Amsterdam quando un tal capitano non li
havesse pagati al tempo limitato: perché in tal caso li haverebbe
scontati nelle sue paghe. Al tempo stabilito non fu fatto
l’esborso, et il Quingetti lo fece a conto mio a primo
maggio; ma l’agente del signor Conte mi fece instanza di dover
differire et doppo mi pregò di haver patienza ancora
per qualche settimana tanto che mi ha ridotto sin qui
senza la sodisfattione del detto denaro con la speranza 
--- page 244r---
 che sempre da una in un’altra settimana dava il Capitano di
contarmelo, et ne ho sempre vedute le lettere. Hora io ho
stimato mio debito non differir più di darne conto alla Serenità vostra
perché ella se ne facci far la sodisfattione di là; compiacendosi
avvisarmi dell’essersene rifatta perché possi restituir all’agente
le altre doi copie del detto ricever, che tengo appresso di me; et io
in [t]anto mi farò creditore di questa summa nei conti che
doverò presentare. Gratie etc.
Dall’Haya a’ 4 luglio 1617
di vostra Serenità
humilissimo, et devotissimo servitore
Christofforo Suriano

--- page 244v---


--- page 247r---


--- page 247v---
Al serenissimo principe di Venetia
3a


--- page 245r---
Copia della lettera delli signori Stati alla serenissima Republica
Serenissimio Duca
havendo inteso la morte del fu signor colonello Wassenhoven (a chi Dio doni pace) et
che noi siamo ben informati, che Gioanni Stich che è figliolo di uno delli deputati
della provincia di Ourisel nella nostra assemblea, è quello che à fatto il più
delle spese, et ogni debito, et diligenza per adrizzare et unir il suo reggimento, et
che d’avantaggio ha molto aiutato a far prestar credito al detto Colonello a fine di
avanzar il nolo de’ vasselli per il transporto del detto reggimento verso Venetia,
il che in parte è stato causa (ma particolarmente il suo valore et corraggio) che ha havuta
la comissione di luocotenente del detto Colonello. Noi non habbiamo potuto lasciar
serenissimo Duca di raccommandar affettuosisimamente a vostra Serenità che vi piaccia in consideratione
di ciò avanzar, et preferir il detto Gioan Stich innanti altri nella detta carica di
colonello, nel che vostra Serenità ci farà gran piacere, havendo ferma speranza che vostra Serenità
et la serenissima Republica si troveranno molto ben servite della sua persona, et del suo
commando. Di più raccommandamo colla medesima occasione che vostra Serenità voglia dar
ordine che li marinari, che hanno transportati li soldati possino esser pagati, come
anco rese contenti li soldati del detto reggimento, se già non lo sono sopra le loro
pretensioni stante che hanno l’equità, il dritto, et la giustitia dal canto loro;
et ciò fatto potrà vostra Serenità tanto meglio consultare, et risolver se sarà più con-
venevole, et ispediente per il servitio della detta serenissima Republica di ridur il detto
reggimento sotto il generalato del signor conte Gio. di Nassau nel che si rimettemo
pregando etc.
A’ 5 luglio

--- page 245v---


--- page 246r---


--- page 246v---
Lettera dei signori Stati alla serenissima Republica
per il Stich etc.
nella 3a
