
--- page 001r---
Serenissimo Principe
tutti li vasselli da questa parte della Moza con le genti levate
per la Serenità vostra sono partiti fra hier mattina, et hier sera.
Mandai il signor Cornelio di Vimes perché li sollecitasse, et egli
coll’ordinario suo riverente affetto nell’impiegarsi in
servitio di vostra Serenità ha posto ogni studio, acciò li patroni
de’ vasselli, et li marinari non perdessero il buon vento
che s’è messo quando manco si sperava. Li ha
accompagnati, et veduti far vela fuori in mare per
cinque, o sei leghe. Godo di dar questo avviso alle
Signorie vostre eccellentissime havendolo elle desiderato tanto tempo fa,
et io bramato d’ispedirglielo con la maggior ansietà
del mondo, et ne laudo il signor Dio. Come scrivo la
partenza di tutti li sudetti vasselli, così vorrei
poterlo anco fare di quelli del Tessel. Alcuni sono
ben partiti, et questa mattina dirempetto alla Brilla
si sono sentiti alcuni tiri; ma altri restavano
ancor a sortire per negligenza, et non so se debbo
dire malvagia ignoranza de’ mercanti, o patroni
de’ vasselli, che si sono lasciati venir il tempo
adosso senza provederli di tutte le cose necessarie,
et uno in particolare restava impegnato, essendosi per
fortuna con una borasca fitto in terra, come 
--- page 001v---
 intenderà la Serenità vostra da quanto mi scrive il signor di Rocalaura
nell’aggiunta traduttione di sue
lettere nella quale mi scrive anco l’essecutione fatta
contra li mutini. Et hoggi si sono havuti nuovi avvisi,
che si attendeva all’ispeditione con ogni diligenza, et
che ’l signor Conte si tratteneva quivi per tal rispetto; et
ritornato all’Haya in tre o quattro giorni si sarebbe
ispedito per venirsene a’ piedi della Serenità vostra.
L’universale gode altrettanto della partita di coteste
genti, quanto ha sentito disgusto del mal tempo
che sin qui ha impedito la sortita; massime perché
sano che spiace a’ Spagnuoli, che s’introduca questa
pratica di potersi si qua cavar genti per Italia; et questi signori godono anco per la riputatione, che
indubitatamente aspettano di ricever, con mostrar
al mondo, che non ostante la lontananza del Paese
potevano anco inviar soccorsi in Italia, et al servitio
degl’amici, et di vostra Serenità in particolare. Alcuni
erano entrati in dubio, ch’ella poco fosse per
curar nell’avvenire dell’amicitia di queste
Provincie, havendo veduta la difficoltà della
sortita da questi porti maggiore di quella che si haverebbe 
--- page 002r---
 potuto presuponer; il qual concetto io non ho mancato
di rimover dall’animo di qualcheduno, che me ne ha
tenuto discorso.
Il signor principe Mauritio stava con gran desiderio attendendo
qualche nuova di questa sortita; et io subito rivenuto
il signor Vimes, stimai bene di andar a trovar sua Eccellenza, et gliene diedi parte, che fu ricevuta da lei con animo
molto allegro tanto per il publico servitio; quanto per
la riputatione privata, et per l’interesse particolare che
ha havuta in questa levata per il signor conte Gio. Ernesto.
Corre più che mai la voce per l’Haya, et esce dalla bocca
d’ognuno che l’accordo, et la pace sia seguita tra
vostra Serenità et il serenissimo Ferdinando per l’interpositione
del re di Spagna. Me lo ha detto sua Eccellenza li signori Stati
Generali col mezo del secretario della loro assemblea m’hanno
mandato a dimandar quello, che ne havevo; et molti
altri me l’hanno ricercato: a tutti ho risposto in
conformità, che non ho di ciò alcun avviso, anziché
l’armi s’adopravano tanto dall’una, quanto
dall’altra parte: ma molti dicono, ch’io tengo
celata la cosa per quei fini, che sono ben spesso proprii
et si convengono a’ ministri de’ principi, et l’impressione 
--- page 002v---
 in questo particolare è grande; et haverei piacere poter
risponder in questo particolare secondo la mente, et la
prudente volontà della Serenità vostra.
Domenica fu a trovarmi il capitan Gio. de Rat uno de’ capitani
del Wassonhoven, et mi fece instanza grandissima perché io
lo aiutassi di trecento scudi disse per disimpegnar
sé stesso, et alcuni delli soldati, che havevano fatti
debiti nell’hostaria, altrimenti era necessitato lasciar
in terra una parte di essi. Mi ricercò doicento
scudi: infine si contentò di doicento fiorini, che
non mi parve bene per così poca cosa ricusarli massime
nella congiontura del buon vento, et del partir de’ suoi
vasselli, come sono partiti; et essendosi egli obligato
in una scrittura fatta per mano di notaro di
restituirli o a me non andando a Venetia; o
arrivando, a vostra Serenità nelle sue paghe: ond’ella potrà
dar ordine, che nel passar della mostra li siano
ribattuti, come si è contentato, et ne do anco conto
all’illustrissimo signor Savio alla scrittura.
Ispedisco le presenti in diligenza dietro al messaggiero
perché arrivino per venerdì sera avanti il partir dell’
ordinario d’Anversa per Brusseles come spero. Gratie etc.
Dall’Haya al primo di marzo 1617
di vostra Serenità
humilissimo et devotissimo servitore
Christofforo Suriano

--- page 005r---


--- page 005v---
Al serenissimo principe di Venetia


--- page 003r---
Monsieur
io sono stato richiesto da monsignor il conte Gioanni del ritardamento
del suo viaggio, et dell’ordine, ch’egli ha posto per acquetar li
disordini, che sono arrivati nel vassello del signor de Famars,
et Vesterbech, ancorché egli è stato sforzato di farne
prender quattordeci de’ principali tra ’l numero de’ quali se
ne sono trovati doi colpevolissimi havendo dentro il detto
vassello ricevute cariche publiche, come di sargente maggiore
et capitano di maniera che ambidoi sono stati condennati
ad esser passati per l’armi, et hoggi appunto è stata
essequita la sentenza in presenza di tutta la flotta
et alli restanti dodici gli è stata fatta tirar la sorte.
Cioè li primi undeci essenti, et il duodecimo condannato
alla medesima conditione degl’altri: ma per intercessione
di tutti li habitanti di questa città, et molti mercanti
il detto signor Conte gli ha perdonato. Egli era inglese, et gl’altri doi morti un fiammingo, et l’altro irlandese. Quanto
alli altri vasselli tutto è nel miglior esser del mondo
et quelli del medesimo vasello contentissimi, se ben che non
resta alcuna cosa più, che l’arrivo de’ patroni delle navi
per far vella, et il detto signor Conte non partirà di qua, che
non sia tutto riuscito.
Quanto al vassello di monsignor Mettoni sono otto giorni
ch’è ficato in terra havendo corso fortuna di perdersi 
--- page 003v---
 con tutto quello, ch’era di dentro; ma il detto signor di Metoni, et
li suoi soldati si sono salvati in terra, dove tuttavia si trovano
dentro un villaggio, nel quale sono alloggiati dentro la
chiesa coll’assenso del magistrato, il quale a richiesta
del detto signor Conte li dà sei soldi per giorno a cadaun soldato
attendendo, che ’l vassello sia disempegnato; ma vi vorrà
bene della difficoltà, né si crede, che possi uscirne, che alla
nuova luna. Et certo sarebbe una gran perdita, che questa
compagnia restasse a dietro essendo molto belle, et che
in questa occasione hanno li soldati di essa servito molto
bene, havendoli il detto signor Conte impiegati sempre contra li
mutini: nel resto egli vi assicura, che impiegarà ogni
studio per far partir tutti prontamente; et vi prega, che
dal canto vostro voi mettiate pensiero quelli della
Mosa partino. Io parimente vi prego, che vi assicurate,
che sarò sempre più che qual si sia altro.
Monsignor
vostro humilissimo et fidel servitore
Rocalaura
Di Tessel a’ 26 febraro 1617
Post scritta
Doppo la lettera scritta è rivenuto qualche patrone de’ vasselli con 
--- page 004r---
 viveri, et acque fresche. Ma il vento è così grande, che non è
possibile, che arrivi a bordo; il che procurerà il signor Conte
che segua quanto più presto il tempo lo permetterà. Scritta
il lunedì alle quattr’hore di mattina.

--- page 004v---

