
--- page 136r---
Prima
Serenissimo Principe
hanno qui havuto piacere di intender, che non restassero
che tre delle navi ad arrivare, et sentendo che a vostra Serenità
riesce di tanta sodisfattione l’apparenza delle genti,
vorrebbono anco, ch’ella in fatto ne ricevesse quel servitio
che si promettono dalla loro isperienza. Et il signor prin-
cipe Mauritio in particolare mostra di haver grandissimo
contento, et mi disse, che sperava che vostra Serenità fosse per
cavar gran frutto, et ha havuto gusto di veder la
pianta di Gradisca, et della situazione dei forti, et
del campo di vostra Serenità all’intorno di essa, la quale il
signor conte Gio Ernesto mi ha fatta capitare col mezo
del Dimer auditor generale delle sue truppe. Mi ha
addimandate diverse particolarità, et io resi sodisfatta
l’Eccellenza sua in quanto seppi, et volontieri haverei voluto
saper notificarle puntualmente tutto intorno ai siti, ove
si possi passar il Lisonzo, di dove gl’inimici possino
dar soccorso alla fortezza, di quante genti vi
siano dentro, come sia l’arciduca Ferdinando
forte di cavalleria, et infanteria, et se sia gente
buona, et altri particolari, che ne mostrò curiosità.
Mi ha mandate doi lettere da recapitare una
per il signor Conte, et l’altra per il colonello Rocalaura 
--- page 136v---
 che ho dricciate al signor Bortholamio Cavazza, et ho saputo
che al signor Conte in particolare scrive, che miri più a dar
in quanto gli è possibile sodisfattione, et a far bene
il servitio, che ad altro.
Prima dell’arrivo delle lettere di vostra Serenità era corsa qui
voce che alcuni de’ vasselli con le genti s’erano incontrate
con li galeoni di Napoli, et havevano combatuto insieme;
che alcuni de’ soldati di vostra Serenità erano morti; ma che
la peggio l’haveva havuta il Capitano de’ galeoni. Et
molti mi venivano a dimandar s’era vero: onde
pervenutemi le lettere di vostra Serenità ho detta la verità del
fatto, et ha ognuno sentito contento, che le galeazze
di lei non habbino patito alcun male.
È stata stimata impietà, et inhumanità la vendita,
che arciducali hanno fatta a’ Turchi di quelle
povere creature suddite di vostra Serenità, il che io riferii a
buon proposito al signor principe Mauritio, al signor Bernvel,
et a qualche altro de’ principali. Et stimai proprio
il farlo per dar a conoscer il mal termine con che si
tratta la guerra da arciducali; servendosi della
propria inocenza per dar essempio così horrendo, et
non mai praticato da’ buoni christiani.

--- page 137r---
Quei mercanti, che già mi fecero offerta di fornir vostra Serenità
di navi da guerra sono ritornati a me uno di questi
giorni passati, et m’hanno detto, che se vostra Serenità vuole
veniranno a servirla con lo stesso stipendio, che dà
a quelle, che hora tiene armate, et si obligaranno di
condur dentro ogni nave cento et più soldati
(oltre li proprii, et necessarii nel vassello et li marinari)
quand’ella pensasse di far altra levata di qua. Et
questi senza pagamento di nolo ma del solo vito. Vogliono
un anno di servitio, et nel resto star alle conditioni
che inviai a vostra Serenità con mie lettere de’ 17 dicembre
passato, et si obligaranno di più di uscir di porto
con ogni vento.
M’è riuscita di contento la più espressa, et chiara
intentione di vostra Serenità nel particolar dell’esborso
del denaro, che doverò fare al signor conte di Levenstein
et osserverò molto bene quant’ella nelle medesime
lettere de’ 21 mi commanda; et farò ogni cosa
per non far detto esborso prima che non vegga l’effettivo imbarco delle genti, com’ella mi dichiara
esser tale il suo desiderio.
Non ha per quello ho potuto intender esso Conte fatta 
--- page 137v---
 ancora la provisione de’ vasselli. Ne ha ben noleggiati
alcuni in Amsterdam; ma per il resto è passato ad
Encusen, ad Horon, et altrove per trovarne degl’altri
bisognandogliene molti più in questa stagione di quelli
li sarebbono bastati in altra. Parmi, che incontri delle
difficoltà, et del dispendio anco maggiore perché converrà
da queste parti far passar li vasselli ad Embden. Io lo
attendo di giorno in giorno qui di ritorno.
Va il Pasini tentando sempre, et disponendo
l’animo di qualcheduni perché si abandonino dal ser-
vitio di sue Altezze, et passino a quello di vostra Serenità;
et sì come ha sin qui eccitato diversi al partire; così
mi scrive sperare, che ne caminino anco degl’altri.
Et mi dice con l’ultime lettere sue di haver parlato con
un greco dal Zanthe bravo soldato intelligente nella
professione dell’armi, et del quale il già signor Pompeo
Giustiniano si serviva nelle sue imprese. È buonissimo
per riconoscer fortezze, gettar ponti, aprir trincere,
et brama servir la Serenità vostra come suo principe naturale.
Tiene 24 scudi il mese di trattenimento, et mi scrive
esso Pasini, che sperava far che si contentasse con
sedici, o disdotto al più. Mi afferma esser huomo 
--- page 138r---
 che riuscirà alla Serenità vostra et l’opera sua le sarà di frutto; et
se si compiacerà potrà prenderne informatione dal signor
Francesco Giustiniano figliolo del signor Pompeo, et io aspetterò
il suo prudentissimo commandamento.
Con esso Pasini sodisferò alla commissione di vostra Serenità con
qualche honesta recognitione delle sue fatiche, et può
ella tener per fermo d’impiegar bene il donativo
essendo huomo che vale,
svisceratissimo suddito, et ancorchè
alle volte sia stato osservato da Spagnuoli, non teme
et fa tutto quello che può per servir al suo Principe;
et sono sicuro, che godrà grandemente di questa
publica benigna dimostratione.
Vostra Serenità haverà inteso la partenza che fece di qua
il conte Gio. di Nassau padre del conte Gio. Ernesto
onde m’è levata l’occasione di far alcun ufficio per hora
seco toccante l’offerta, che mi fece del secondo
suo figliolo per servitio di vostra Serenità scrittale con mie
lettere de’ 4 del passato; et dalle sussequenti
delli xi haverà veduti altri concetti di quel signore
che forse haveranno data materia alla Serenità vostra
di altra risposta secondo la quale mi regolerò;
et non venendo sodisferò con quanto mi viene 
--- page 138v---
 nelle sue lettere de’ 21 di quella maniera, che stimerò più
propria o con lettere, o col mezo del signor conte Gioanni suo
figliolo, che si trova ancor in questi contorni aspettando
le nuove di Francia o per licentiar li cento cavalli,
che già ha fatti per il Re; o di farli caminar innanti.
In tutto il corso del tempo, che mi sono trovato al servitio
di vostra Serenità in diversi luochi, et che qui in particolare le
presto mi ha ella dati sempre chiari segni con pienezza
de’ concetti dell’aggradirlo; et hora ricevo con le lettere
sue de’ 18 del passato un così gran testimonio di
benignità verso la mia persona col donativo delli
trecento ducati, che mi glorio in me stesso, et
humilmente ricevendo questo effetto della sua muni-
ficenza, non potendo altrimenti, lascierò, ch’ella creda
che l’animo sodisfa a quanto io potessi dire per
ringratiar la Serenità vostra et le Signorie vostre eccellentissime che mosse da
sé, senza mia previa instanza habbiano gratiosa-
mente dato qualche sollevo in questo dispendioso luoco
alla mia povera fortuna. Godo della maniera del
dono, il quale non dirò, che mi oblighi maggiormente a
servire perché non sarebbono parole proprie della
natural mia a lei obligata devotione; ma dirò bene 
--- page 139r---
 che questo mi fa prometter in altro tempo ogn’altro
più vivo testimonio della sua gratia, che per bene,
et degnamente meritarla non tralascierò in alcun
tempo mai né studio né diligenza. Gratie etc.
Dall’Haya a’ 9 maggio 1617
di vostra Serenità
humilissimo et devotissimo servitore
Christofforo Suriano

--- page 139v---
Al serenissimo principe di Venetia
prima

