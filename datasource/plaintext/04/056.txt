
--- page 305r---
3a
Serenissimo Principe
mi valerò della particolar instruttione, che vostre Eccellenze illustrissime mi hanno
mandata in sue lettere de’ 7 per far constar secondo le
occorrenze a tempo, et luoco, et secondo l’interrogationi,
che mi saranno fatte qual sia il vero fine dei Spagnuoli
nel non escluder affatto, et tenir in suspeso le cose per
consumar li principi d’Italia, et minar con essi quella
provincia. La difficultà non mi sarà grande ad imprimer
qui nella mente dell’universale questo concetto; ma tutto sta,
che si vogli condescender a quelle vigorose risolutioni,
che sarebbono necessarie. Vengono ritardate dalla
natura del Paese, che non lascia muover gl’huomini se
non con lentezza, et la maniera del governo diviso in
provincie, et tutte con la sua auttorità, ne è anco
particolar causa. Viene stimata assai la risolutione
fatta di assister al signor duca di Savoia perché par
di vedere, che si siano impegnati per non rilasciarsi
così facilmente dalla continuatione. Questo è stato
da’ serenissimi arciduchi, et da’ Spagnuoli in consequenza
inteso male, et ne restano mal contenti, et si crede,
che procureranno di vendicarsene se potranno.
Se ben publicano non esser niente della presa delle
Maniglies nelle Filippine, sentono però disgusto;
ma più dell’intender, che si tratti di far una nuova

--- page 305v---
Compagnia per l’Indie Occidentali, come in effetto vi si è dietro
per stabilir, come se ne possi venir a conclusione
et ogni provincia ha deputato uno, che vedi li capitoli,
li ponderi, et cavi quello di profitto, che possa ricever lo
Stato con danno principalmente del re di Spagna. Quelli
che doveranno esser aggregati alla compagnia contri-
buiranno per quanto intendo al mantenimento di più di
cento navi. Et disdotto da guerra doveranno esser
date da’ signori Stati Generali; et ogn’anno sortiranno
cinquanta vasseli carichi di mercantie, et munitioni per
avanzarsi in quella parte. La cosa sta ancor sotto
il giudice, non se ne sa li fondati particolari; ma si tratta,
et vi si è dietro con gran cuore, et qualcheduno mi ha detto,
che quando anco la Serenità vostra vorrà interressarvisi
per la parte sua, overo vorrà permetter, che li suoi
mercanti siano compartecipi l’haveranno caro, et
saranno abbracciati per esser a parte delli acquisti
et dell’utile. Questo però mi è stato detto da persona
di non molta auttorità, ma che ha qualche cosa nella
propositione.
Viene scritto di Brusseles, che si stava in continue riduttioni
del Consiglio di guerra in casa del marchese Spinola, et tal-
volte in quella del confessor di sue Altezze; ma non si 
--- page 306r---
 sapeva il fine: solo era ultimamente partito il conte di Bergh
verso il suo Governo, con ordine se le genti del Ghent
havessero fatta levata verso Savoia di attaccarle, et
batterle.
Non resta in quei Spagnuoli esclusa la speranza, che
habbi a cader Vercelli, se ben le nuove venute ultimamente
d’Italia li mortifica, portando, che quelli di dentro si sosten-
tavano, et temono del solo aiuto, che possi venirli di Francia,
che qui però viene sentito con dispiacere, che sia caminato
con tanta lentezza, poiché in più settimane, che si è
intesa la risolutione del Re non si è sentito, che ancor
alcuna gente de’ suoi sia passata in Piemonte.
Corrono a Brusseles avvisi per quanto mi scrive il Pasini
che all’arciduca Ferdinando siano passati da mille de’ soldati
holandesi, et che in Gradisca si sia introdotta gran quan-
tità di monitioni, di che godono gl’appassionati grandemente
ma voglio consolarmi colla speranza, che non sia così la
cosa, et che ’l male non sia tale quale l’odio, et la mala
volontà lo va facendo.
Duolmi bene sino al cuore sentir nelle lettere di vostra Serenità
la continuatione del mal portamento dei capitani di questi
paesi contra li soldati. Ho vedute le lettere dell’eccellentissimo
signor Proveditor general dell’armi mandatemi da lei, et quando 
--- page 306v---
 le replicate dal signor principe Mauritio non servino a far trovar ripiego al mancamento,
et al fine con che si è caminato sin qui non saprei, che più mi
dire. Io hoggi quarto giorno, che fui con sua Eccellenza gliene
diedi qualche motivo, et con parole assai espresse, et ella
restò meravigliata, et con qualche sentimento, se ben disse,
che sperava, che le sue lettere haverebbono servito a dar
rimedio agl’inconvenienti.
Cred’io, che per coprir l’imperfettioni proprie si facci scriver qui da alcuni
dell’armata, o truppe del signor conte Gio. Ernesto, et ho cavato
dalla moglie del suo Contador generale, che in particolar il Provosto
ho scritto quattro lettere doi sono conformi, et si può creder
il medesimo delle altre. Scrive li patimenti, et disaggi
esser gravissimi; che li soldati si lasciano miseramente
morir sopra le stradde, che vi sia povertà de’ viveri, et
carestia di ogni vittuaria. Di questi, et altri concetti
sono venuti anco con le ultime lettere di Amsterdam, quanto
mi travaglino vostra Serenità se lo può imaginare. Io però
collo scudo della pietà, et vigilanza della Serenità vostra
incontro la calumnia, et publico con maniera, che
stimo propria la poca carità dei capitani; et mostro
che ’l mancamento non nasce dal non vi esser abondanza
delle cose necessarie; ma dall’avidità di qualche
capitani, che non contenti d’intartenir delle paghe 
--- page 307r---
 de’ soldati cadono nel precipitio dell’avaritia, et fanno l’ufficio
del vivandiero, contrario alla propria riputatione con far torto
al signor Conte, et a questi Stati. Non vi è chi scrivi pur
meco, che vostra Serenità non sodisfi prontamente; ma la malvagità che
non può arrivar a quello che è patente si torna al più plau-
sibile per coprire l’inhonesto. Prego Iddio, che vostra Serenità non
habbi a travagliar tanto con l’animo. Continuerò a sostener
il vantaggio dell’interesse di lei, et delle cose publiche, col
valermi di quanto ella per suo servitio mi significa nelle
sue lettere pur de’ 7 dello stante, et voglia sua divina Maestà che
faccino frutto quelle di sua Eccellenza che hoggi quindeci le inviai
diritte al signor Conte. Il quale da molti viene creduto per
certo, che non habbi havuta la total conoscenza di quanto
succede di male, et che chi scrive sia eccitato o dalla pro-
pria ignorante curiosità, o dalla malitia de’ capitani.
Cercai occasione propria, et venutomi fatto significai al signor
principe Mauritio l’ufficio, et l’offerta, che ’l signor conte
Guglielmo haveva fatta nell’eccellentissimo Collegio. Mostrò, come
anco credo non ne havesse avviso di non saper alcuna
cosa dell’intentione di lui, et disse io non lo conosco, et
immediate aggiunse non l’ho veduto, che doi volte, et
al dir dell’offerta, che haveva fatto di condur gente
fece bocca di rider; ma non soggiunse altro. Et essendo 
--- page 307v---
 accompagnato col signor conte di Levenstein, divertendo il ragionamento
stimai bene non continuare. Per la strettezza del tempo
meno da altri ho cavata la possibilità dell’effetto della detta
offerta, le dirò questo solo, ch’egli qui non ha se non
poca conoscenza del nome, né da lui potrà far senza esser aiutato
di denari. Sua Eccellenza non gliene darà. Il padre suo non lo può
far facilmente, essendo aggravata la casa da molti interessi
et con più figlioli, et per me dico riverentemente et di certo
ch’egli non sarà sufficiente senza una certa, et
pronta assistenza di denaro, come vostra Serenità
ha fatto al signor Conte suo fratello. Et la prudenza della Serenità vostra
può far la consequenza, che io non mi prometto
che possi haver tanto habilità, né tanto favore
quant’egli presupone. Et per la cavallaria
quando non habbi altro passo, che quello che ancor
resta chiuso dei Grisoni non so qual fondamento se ne
possi fare. Da quanto ho scritto a vostra Serenità del signor conte
di Levenstein, et dagl’essempii passati, come ho
significato la passata settimana ella può molto ben
considerare di dove nascono le difficoltà, et in qual
maniera si possi o sia necessario l’agevolarle.
Partì giovedì sera il capitano Mario, l’ho accompagnato con
mie lettere per vostra Serenità, et per l’illustrissimo savio di Terraferm[a] 
--- page 308r---
 alla scrittura, potrebbe arrivar o prima, o poco doppo
queste mie, quando facci il viaggio così prontamente come
ha deliberato. È partito col pensiero, che scrissi alla
Serenità vostra di offerirle, oltre la sua persona, il far genti.
Ella colla sua prudenza potrà far quel fondamento nella
proposta, che le parerà con le riverenti considerationi
che humilmente le feci nelle passate mie, poiché per effettuar
l’intrapresa vorrà denari, non potendo al certo altrimenti.
Il nontio del Pontefice in Brusseles ha fatte veder
lettere al Pasini, che par venghino scritte di Napoli al
nontio, che resiede appresso vostra Serenità, nelle quali si dice
così. Credo signor illustrissimo che per il passato la Republica havesse
modo di far armata; ma hora si vede, che per li tra-
fichi perduti, et havendo in golfo una buonissima
nostra armata contra non possi resister a tante spese
et bisognerà al suo dispetto ceder quello che per
tanti anni ha usurpato nel patrocinio del golfo
et aggiunge il Pasini, che venivano scritte altre vanità
che come meno essentiali le tralasciava.
Ha egli ricevuti li doicento ducati, che li mandai per il
cavallier Studler. Mi dice, che ancor era molestato
dall’agente d’Inghilterra; ma che fra quattro, o cinque
giorni stimava esser libero, et questo mi scrive in 
--- page 308v---
 lettere dei 20, et che subito lo haverebbe ispedito a vostra Serenità.
Si trova il detto Pasini con qualche travaglio, poiché havendo
date lettere ad un tal sargente per l’illustrissimo signor savio di Terra-
ferma alla scrittura egli è stato fatto prigione nel
Lucembourg sotto pretesto, che partisse dal servitio di sue Altezze
senza licentia, et teme che non li habbino levate le lettere.
Anc’io sono in pena per lui, se ben egli ha mostrato sempre
animo corraggioso colla buona volontà, che ha di servire
la Serenità vostra. Certo io devo con questa occasione dir rive-
rentemente all’Eccellenze vostre quello che più volte mi è andato
per mente, che per sicurezza di questo buon suddito, et per
accrescergli nel cuore il ben servirla, mi parerebbe
esser loro servitio, ch’egli fosse insignito di qualche
carratere di servitor suo con quel titolo, che a lei
paresse o di console della Natione in questi paesi o di altro simile
a fine di assicurarlo da qualche pericolo, che potesse
correr della robba, o della vita; ma tutto sta alla
prudente deliberatione della Serenità vostra. Io dovendo andar
all’imbarco delle genti del conte di Levenstein, non
havendo soggetto più proprio, ho pensato lasciarli ordini
che se sente alcuna cosa di rilevo, et che l’intelligenza
di essa possi riuscir di servitio publico procuri di
farla pervenir all’Eccellenze vostre, et credo che lo farà bene.

--- page 309r---
Mi scrive pure, che ’l fratello del conte Gio. Giacomo Belgioioso
gli ha rinovata l’instanza, perché l’abbate Moronato
non scrivi, et tratti col Conte, mostrando, che vi sia buona
inclinatione come in lui ancora la volontà di seguitarla.
Egli mi dice haver portato per iscusa, che può esser,
che l’abbate sia absente; che però ne haveva
scritto all’eccellentissimo Gussoni in Francia. Gratie etc.
Dall’Haya a’ 25 luglio 1617
di vostra Serenità
humilissimo, et devotissimo servitore
Christofforo Suriano

--- page 309v---


--- page 310r---


--- page 310v---
Al serenissimo principe di Venetia
3a


