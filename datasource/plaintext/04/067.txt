
--- page 360r---
Prima
Serenissimo Principe
con lettere, che questi signori hebbero giovedì passato di Francia dal signor di
Langarach intesero che in Vercelli il signor duca di Savoia haveva
introdotte et genti, et munitioni. L’avviso publicato riempì
gl’animi di consolatione et di speranza, et in generale se ne
godeva grandemente; ma dirò che questo contento fu per hore,
poiché il giorno seguente l’ordinario d’Italia portò la resa
della detta piazza con lettere ispedite espressamente dal medesimo signor
di Langarach. Io non ostante questo per essecutione dei
commandamenti della Serenità vostra venutimi nelle lettere sue
de’ 28 del passato fui il sabbato mattina nella general Assem-
blea a communicar la resa sudetta per aggiunger come feci le
considerationi, che meritava l’importanza del successo,
ponderando a’ signori Stati quanto egli mettesse in pericolo
l’Italia, et li principi liberi per il numerosissimo essercito
dal quale quella provincia è circondata; come Spagnuoli cercano
d’ingrossarsi, li loro fini, et intentioni, non lasciando cosa
che puoti esprimer con la mia debolezza per dar eccitamento a
pensar bene, et a risolversi corraggiosamente nella congiontura
de’ presenti tempi per la loro propria sicurezza; rappresen-
tando la sodisfattione ricevuta dall’Eccellenze vostre per l’aiuto
promesso da queste Provincie al signor duca di Savoia, et la
certezza, che era in loro, che fossero li signori Stati Generali
per far d’avantaggio, così per sua Altezza come anco per 
--- page 360v---
 sollevo della serenissima Republica; procurando, che l’espressione
dell’ufficio mio si confermasse all’intentione dell’eccellentissimo Senato
tenendo anco appresso di me in scrittura quanto havevo esposto a
bocca per darglielo, come feci nel licentiarmi.
Come ha vostra Serenità inteso il mio avviso non riuscì nuovo, onde
fu anco premeditata la risposta, che mi fu fatta dal signor
Bernvel a nome di tutti. Fu ella in sostanza rappresentante
il dispiacere, che in generale si haveva sentito dell’accidente,
dicendo ch’era avenuto fuori dell’espettatione, che, come
io havevo espresso era degno di ponderatione, et haveva
in sé considerabili conseguenze; che ogni principe, che
ama la libertà deve mirare al suo fine, che è di
conservarla; che si vedeva sempre più Spagnuoli atten-
der al voler dar legge ai principi; che a questo si deve
far quell’oppositione, che si conviene; che essi volon-
tieri havevano aiutato il signor duca di Savoia; et tanto
haverebbono anco fatto nell’avvenire, né per servitio della
serenissima Republica haverebbono lasciata occasione alcuna;
che non bisognava per questo accidente perdersi d’animo
perché chi bate è batuto et nelle guerre hora si vince
hora si perde; et che anzi era necessario prender mag-
gior vigore per far ostacolo al commune inimico; che
per questo erano certi, che ’l signor Duca si sarebe […] 
--- page 361r---
 constantissimo, et dal canto di vostra Serenità non dubitavano punto, che
in lei non fosse stata la medesima intentione; et noi, aggiunse,
non mancaremo dal canto nostro di considerar quello si conviene
in materia, et negotio di tanto momento, difondendosi esso signor
Bernvel nel corso della sua risposta con molte parole per
ringratiar la Serenità vostra della communicatione de’ suoi ufficii, et per
dimostratione della loro buona volontà verso di lei. Et io replicai
dei medesimi concetti, et procurai in quanto puoti lasciarli
impressi esser necessaii l’haver a cuore li nuovi emergenti
poiché l’ambitione del re di Spagna era conosciuta; et però
come tale si poteva anco far fondato giuditio, che questo
possesso preso di Vercelli non fosse per fermarli al correr
più innanti, quando non se gli facci resistenza.
In privato feci anco il medesimo ufficio con alcuni di
questi signori, et spetialemente col signor Bernvel; et come in generale
dagl’altri mi è stato detto, che era necessaria una buona unione,
et che il signor Bernvel haveva detto tanto, che si poteva intender,
così dal medesimo mi è stato anco aggionto, esser propria
questa unione, et adimandato quello, che sopra quanto
havevo scritto in tal proposito mi era stato risposto,
 
--- page 361v---
 io gli dissi che la multiplicità de’ negotii, et gl’accidenti successi uno
sopra l’altro, contrarii all’espettatione, et al servitio d’Italia havevano
impedita la Serenità vostra, alla qual aggiunsi che rincresceva non haver potuto
dirmi sì tosto il suo senso; ma che quanto prima l’haverebbe fatto
et tanto soggiunsi, che restò sodisfatto.
so che gli preme l’affare, perché tutti, o per dir meglio
la maggior parte non sano ciò che egli mi habbia
proposto, et per tanto quelli che non hanno conoscenza
di ciò, che è seguito tra lui, et me, non lasciano di dar
ad esso la colpa che si faci niente. Dicono che ha
paura di offender la Francia, et per ciò tiri indietro,
o camini con lentezza, et non di buon piede in
questo, et hier sera apunto mene fu discorso a lungo,
chi mene parlò è il presidente di Frisia, huomo di buona
mente, et affettione alla serenissima Republica, et che brama grandemente
questa colleganza, pregandomi di scriver a vostra Serenità che non si
ritardi perché vi è qui buona volontà. Io risposi per non
us[a]r a quello, che pur il signor Bernvel vuole che stia tra di
 
--- page 364r---
 noi, è possibile signore che se si ha tanto desiderio di questa Altezza,
et tante volte quasi ad ognuno de’ signori Stati secondo le
occorrenze ho rappresentato il buon animo della Republica

et che ella sentirà volentieri ciò che si dirà, che non mi si dica
alcuna cosa, mi rispose signore la Republica sa molto meglio
ella al presente, che si trova in bisogno quello, che può
servirle, così navi da guerra, sia genti, sia navi et
genti, la quantità per l’una, et per l’altre, di questo,
deve ella dar ordine a vostra Signoria, overo se ella ne
ha carica, dirlo nella general assemblea, io dissi ch[e]
non havevo altra commissione, che di sentire, et rappresentare
per far poi unitamente quello che fusse stato stimato
bene, et egli replicò, che meglio la serenissima Republica 
--- page 364v---
 poteva dir
ciò che li fusse bisognato, et entrati a proposito aggionse, che
quando io havessi commissione per far le cose più secrete, si
sarebbono deputati tre, o quattro a trattar con noi, per stabilir
insieme la cosa, et venir a negotio concluso, come si fece
anco con le città ansiatiche. Di questi concetti sono anco
in altri del governo, come altre volte ho riverentemente
significato alla Serenità vostra, onde stimo non s’incontrerà
dificoltà di venirne a capo, quando la Serenità mi scrivi
la sua ressoluttione, et massime condotto il negotio dal signor
Bernvel, et so che sua Eccellenza lo intende anco per il [m]edesimo
buon verso et quanto più presto verrà, tanto più [ver]rà bene
mentre si veggono gl’avvisi disposti. Gratie etc.

Dall’Haya a’ 15 agosto 1617
di vostra Serenità
humilissimo, et devotissimo servitore
Christofforo Suriano

--- page 365r---


--- page 365v---
Al serenissimo principe di Venetia
prima


--- page 362r---


--- page 362v---


--- page 363r---


--- page 363v---

