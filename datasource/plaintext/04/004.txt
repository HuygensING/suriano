
--- page 016r---
Prima
Serenissimo Principe
dimani il signor conte Gio. Ernesto di Nassau si metterà in camino,
et gli ho date mie lettere per vostra Serenità. Varie occupationi
non gli hanno permessa prima la partenza; ma dice, che
tanto più affretterà il viaggio. Oltre il signor Vimes, il suo
fiscale, il pagadore, et un paggio haverà con lui il signor di
Rocalaura francese colonello del secondo reggimento
huomo di nome, et d’effetti in questi paesi, et dal quale riceverà
la Serenità vostra ottimo servitio. Questo mi par di poter assicurare
perché tale è la riputatione di lui fra quelli della sua Natione
et fra altri ancora. M’ha detto, che brama partir quanto
più presto per liberarsi dalla molestia delli ambasciatori di
Francia, che più d’una volta l’hanno essortato a
lasciar l’impresa, et andar in Francia, et egli li ha
risposto, che ha obligato sé stesso con la permissione
del Re al servitio della serenissima Republica, che però niuna
cosa lo poteva retirar dall’obligo. Seguiteranno
il signor Conte alcuni altri pochi de’ suoi un giorno o doi doppo
et particolarmente doi ministri: et tutti sono stati avvertiti
di camminar cautamente.
Fu il signor Conte a prender licenza martedì nell’assemblea
de’ signori Stati, li quali gli fecero molte belle parole; ma
nell’essentiale li raccommandorono l’honor di questa
Natione, il buon governo della militia, il tenervi buona 
--- page 016v---
 disciplina, et con equità proceder in tutte le cose, et particolarmente
gli replicorono l’haver per raccomandamento il fatto di religione. Et
gli hanno date lettere per vostra Serenità il tenor delle quali è
l’aggiunto in copia. Contiene in sostanza il rappresentar
le qualità, et il valore del soggetto, la prontezza nel far
la levata, et imbarco, le spese, alle quali, è stato necessitato
soccumber per la stravaganza del tempo, il tormento,
che ha patito nell’animo, et quello de’ soldati nell’animo, et
nel corpo per l’agitatione continuata; pregano vostra Serenità
haver in consideratione di render sodisfatto il signor Conte et li
soldati; et in fine raccommandano la pronta ispeditione
nel pagamento a’ patroni dei vasselli. Questi doi punti
sono essentiali, et che hanno mira ad obligar la Serenità vostra
con quello, che chiude le lettere a ricever caramente
et usar ogni buon termine non solo al signor Conte et alli officiali,
ma a tutti li soldati. Et tanto anco
quacheduno in passando ha per via di confidenza
detto meco, allargandosi, che in questa occasione potrà la Serenità vostra
dar segno della stima, che fa della Natione, et di
questi Stati; et io non ho mancato di affermar ad
ognuno, che le dette genti riceveranno ogni buon trattamento.
Non ha havuta il signor Conte alcun altra commissione da’ signori Stati per vostra Serenità.

--- page 017r---
Ha piacciuto a Dio, che ’l tempo finalmente sia venuto buono, et
che ’l desiderio della Serenità vostra espresso anco nelle sue lettere
de’ 23 del passato, che mi sono capitate con altre del medesimo
giorno, habbi havuto effetto, altrimenti se tardavano
le genti ancor sette, over otto giorni ad uscire, m’ha
detto il signor Conte che ’l signor principe Mauritio gli haveva affermato
che correva opinione di pregarmi ad ispedir a vostra Serenità
corriero espresso per ricercarla, che si compiacesse di lasciarle
qua; et tanto più con la voce, che si sparse, che
l’accordo era fatto in Italia massime tra vostra Serenità
et il serenissimo Ferdinando. Sopra che io non lasciarò di
replicar quel tanto, che la Serenità vostra mi commanda
nelle medesime lettere sue.
Lodata sua divina Maestà sono le genti in camino, et credo
tanto avanzate, che col vento proprio, ch’è seguitato
ognuno si promette, che sino a questo giorno o siano
passate il distretto, o poco habbino a star di
passarlo con l’avviso particolarmente, che si è havuto doi
giorni sono da Roterdam, che un vassello le habbi
rancontrate ne’ mari di Spagna.
Questa mi è gran consolatione; ma dall’altro canto mi mortifica il veder che ancor mi resti qui la compagnia del capitan Mettoni, che col vassello diede 
--- page 017v---
 in terra, come ne scrissi riverentemente alla Serenità vostra l’indescret-
tione d’un patron di nave, che promesse la prontezza di metterla ad ordine è stata tale, che ha bisognato
di pigliarne un’altra. Hieri partì per Amsterdam quello, che deve sollecitar l’ispeditione per far quanto più si potrà
perché sia ben testo ad ordine. Io non mancarò di
metter studio affineché questa compagnia non si
perdi massime trovandosi sbarcata nel Tessel. Ho pregato il Capitano con ogni maggior affetto, che vi
tenga la mano, et mi ha promesso, che non mancarà
et sperava, che come sono soldati volonterosi, così
haverebbono anco patienza d’aspettare. Lascio consi-
derar alla prudenza della Serenità vostra come questo
restante sia sofferto da me; et certo è con maggior
impatienza de’ passati accidenti per il suo servitio.
Il signor Conte mi ha pregato, che havendolo la Serenità vostra honorato
del grado, et titolo di generale delle genti di quest[i]
paesi si compiaccia di far che anco le genti del
Wassnhoven siano sotto al suo generalato. Disse, non
per pregiudicar a quanto s’aspetta al commando
né ad altro privilegio, o accordo, che ha il Wasson[hoven]
ma solo per esser genti di questi paesi, et levate
doppo la sua levata. Io gli ho risposto, che 
--- page 018r---
 volontieri, ne haverei scritto a vostra Serenità; ma che sapeva bene,
che ’l Wassonhoven, et lo Stich suo luocotenente mal volon-
tieri si sarebbono accommodati. Questo stanti le cose
successe per la negativa del capitaneato; et l’altro per
non dispiacer ad esso Stich, che lo ha fatto forte di denari;
et io aggiungerò riverentemente alla Serenità vostra del Wassonhoven
per l’ambitione di esser egli ancora capo separato
essendo di questa Natione.
Di più m’ha fatta instanza di rappresentar alla Serenità vostra
che come ha abbracciato con devota prontezza il venir
al servitio di lei; così resti anco servita di haver
in consideratione le gran spese, ch’egli ha fatte nel
noleggio de’ vasselli, che hanno servito a condur
le genti alle navi grandi, a tenerne dalla parte di
esse per sollevar li soldati, le spese de’ viaggi necessarii
fatte da lui, et da’ suoi, che sono state straordinarie
per la lunghezza del tempo, et delli accidenti. M’ha
detto promettersi tanto della munificenza di lei,
che non dubita punto, che con aggradir la sua ottima
volontà, et il desiderio, che ha di far apparer
per effetti la brama, che tiene di far qualche segna-
lato servitio alla Serenità vostra sia ella anco per haver in
consideratione l’interesse suo, che in fine non ha poi 
--- page 018v---
 altro oggetto, che di honorar la carica, et apportar maggior
frutto al servitio di lei. Et si è difuso in altri concetti simili,
a’ quali io ho corrisposto nel miglior modo, et più proprio.
Qui aggiunta sarà la ricevuta di quanto gli ho esborsato
per la levata, et per l’armi, et a conto del nolo de’
vasselli, et della prima, et seconda paga. In questo
gl’accidenti hanno portato, ch’io ho avanzato più
di quello, che haverei voluto; né credo, che la Serenità
vostra sia per riceverlo con mala sodisfattione mentr’io
essendo occorsi tanti, et varii accidenti per la lunghezza
del tempo mi sono lasciato condurre dalla pura
necessità, et dalla mira, che ho havuta alla
riputatione di lei, regolandomi sul fatto; et a fine
anco di non dar ad intender che non si vogli haver
in consideratione la qualità de’ tempi, et dell’occasioni
che non così facilmente possono prevedersi. Con tutto ciò
io la supplicarò ad iscusar l’affetto quando
dovesse chiamarsi transgressione.
Ho fatta far la ricevuta delli cento quattromilla
doicento sessanta sei fiorini tutto in summa a
buon conto della prima, et seconda paga per evitar
la pretensione che si haveva di ricever qui lo
scudo di sette lire a cinquanta sei piachi, che 
--- page 019r---
 non sapendo assolutamente che così rivenghi mi sono rimesso
al calcolo, che farà con li ministri della Serenità vostra, et se n’è
contentato; et mi ha pregato di scriverle anco,
che ’l denaro sia pronto perché possi render sodisfatti
li marinari; et particolarmente che siano provisti li soldati
al loro arrivo in Istria delle cose necessarie per
rinfrescarsi. Di questo li ho detto, che non si ponga
pensiero, come anco intorno a’ marinari gli ho
significato quanto la Serenità vostra me ne scrive.
Oltre l’esborso sudetto vi sono delle altre spese fatte
in viaggi per questa levata, et imbarco da me, dal
Vimes, et da alcuni de’ miei, che invierò alla
Serenità vostra con altre mie: perché possi ella veder il
fondo di questo negotio; et credo certo, che
mi sarà necessario assister anco di qualche cosa alla
compagnia, che resta.
Haverà anco vostra Serenità con queste un’altra quietanza
che ’l medesimo signor Conte mi ha fatta, come se egli havesse
ricevuti da me settemilla doicento fiorini. Questi
non li ho esborsati, né doverò farlo se non al primo di maggio
prossimo ad un mercante in Amsterdam, in caso che
non sia pagato da un capitano ch’è in questi paesi
al servizio de’ signori Stati, come mi ha affermato 
--- page 019v---
 esso Conte, che lo farà, et doverà, così seguendo esserne
egli fatto creditore, altrimenti haverà a ribattersegli
di là nelle paghe. Io ho scritto al Quingetti in
Amsterdam, che dia parola di questo esborso per maggio
prossimo occorrendo; et a suo tempo darò riverentemente
conto alla Serenità vostra del seguito affineché possi regolar
la scrittura. Si trattava grandemente della riputatione del signor
Conte se non trovava questo ispediente, al quale perché
io adherisci mi ha fatte preghiere efficacissime.
Tengo altre doi copie appresso di me della stessa
obligatione, sottoscritte, et sigillate; come anco doi
altre di tutta la summa del denaro esborsatogli.
Non ho inteso a dir cosa alcuna di quanto la Serenità vostra mi
manda scrittogli da Zurich delle disseminationi di quel
gentilhuomo del signor conte Guglielmo di Nassau; anzi
essendo stato questa mattina col signor conte Gio. Ernesto m’ha ringratiato affettuosamente delli honori, et
favori fatti al fratello, ch’io gli communicai per
cavar se vi fosse alcuna cosa in questo particolare senza
condescender ad altro; né mi sono aveduto, che
vi sia alcun avviso: starò nondimeno avvertito di
quello se ne potesse scriver per levar la mala impressione
come le Signorie vostre eccellentissime mi commandano.

--- page 020r---
Col signor Conte parte anco, come ho riverentemente detto, il signor
Cornelio di Vimes per accompagnarlo. Viene col suo ordinario
devoto animo d’impiegarsi, et di spender sé stesso in
servitio di quella serenisima Republica per sodisfar all’obligo,
che le deve. Le fatiche, ch’egli ha fatte in paese de’
Grisoni, l’angustie, che ha passate, et li patimenti sofferti
tra quelle genti già sono note alla Serenità vostra; et con che
affetto si sia sempre adoperato nel servitio di lei, ne ha
havuta relationa da’ suoi eccellentissimi ambasciatori, et da’ suoi ministri;
et io mentre sono stato nel paese de’ Svizzeri, le ho scritta
la verità del suo ottimo affetto. Hora le confermo lo
steso parendomi esserne in obligo, come faccio anco del
sollevo che ho havuto da lui col mezo del possesso, che
ha di varie lingue, et della sua sufficienza, quando
fui di commissione di vostra Serenità alli signori principi dell’Unione.
Qui oltre in altri affari, in che mi sono valso di
lui in questa levata in particolare del signor Conte si è dipor-
tato con tanta maniera, che tra migliara de’ soldati
et alcuni di cervello incapace del termine honesto,
ha saputo ben spesso moderar l’insolenza, et l’impatienza;
tutto con frutto di vostra Serenità et con mia particolar sodisfattione
onde merita la gratia di lei. Se la promette, et la
spera con augumento di honore, et di fortuna.

--- page 020v---
Io li ho pagato sino qui tutte le sue mesate in ragione
di trenta scudi per mese in conformità delle commissioni
che dalle Signorie vostre eccellentissime fino all’ottobre 1615 et in altre
lettere ancora mi furono date: et per accommodarsi per il
viaggio, et per qualche spese, che sono necessarie in così
lunga distanza di paese, et massime nella presente
stagione, che non è ancor così facile a viaggiare li ho
dati trecento fiorini. Il che tutto mi prometto, che
sarà aggradito, et ben inteso da vostra Serenità massime
fatto con soggetto così benemerito.
Gli ho consignata una copia dei roli delle compagnie con lettere
all’illustrissimo signor savio di Terraferma alla scrittura; et
un’altra per ogni buon rispetto ne mando io con quest’
ordinario al medesimo illustrissimo Signore, al quale scrivo anco
la causa di quanto vi potesse esser d’alteratione in essi
et qui aggiunta invio la nota della qualità de’
colonelli, et capitani delle genti per quelli delle Signorie vostre
eccellentissime che havessero gusto di vederla. Ma particolar
notitia ancora ne potranno havere da esso Vimes
che conosce i soggetti. Gratie etc.
Dall’Haya a’ 11 marzo 1617
di vostra Serenità
humilissimo et devotissimo servitore
Christofforo Suriano

--- page 027r---


--- page 027v---
Al serenissimo principe di Venetia
prima


--- page 021r---
Nous Jean Ernest conte de Nassau Catzenelboges
confessons avoir receu de seigneur Christofforo Suriano
resident par la serenisseniseme republicque de Venise
auprés de messires les Estats Generauls des Provinces
Unies la somme de sept mille deux cent florins
à bon compte de la solde de nos troupes, allant au
service de la Sernité. Thesmoni nostre signature
et cachet faict à la Haye ce 10e mars 1617.
Jh. de Nassau
 
--- page 021v---
 

--- page 026r---


--- page 026v---
n° 3
Ricever del signor conte Gio. Ernesto
di fiorini sette mille doicento
ancorché non esborsati
nelle prime

--- page 022r---
Lettera a sua Serenità de’ signori Stati Generali data al signor conte Gio. Ernesto di Nassau
nel licentiarsi da sue Signorie
Serenissimo Duca
essendosi questa mattina licentiato da noi il signor conte Gio. Ernesto
conte di Nassau per la sua partenza verso Venetia
la sua magnanima, et corraggiosa resolutione, et dispositione
per far, et render servitio tale a vostra Serenità e alla serenissima Republica
che si assicura (se piacerà a Dio di conservarlo in sanità)
che vostra Serenità n’haverà ogni contentezza, et egli ne riporterà
honore, et li sudditi dello Stato di lei sollevo per l’ordine
della nostra militia, et disciplina, ch’egli farà valere
quanto più gli sarà possibile, come noi li habbiamo affet-
tuosamente raccommandato. Noi non habbiamo potuto lasciar
di non avvertirne vostra Serenità con le presenti, sperando che
dalla divina bontà gli sarà fatta gratia, ch’egli
potrà tanta sodisfattione di sé stesso, com’egli valo-
rosamente ha fatto nel servitio nostro, et che la buona
fortuna lo seconderà nello stesso col mezo de’ felici
successi nelle sue intraprese sotto il commandamento
di lei. A che aggiungeremo ancora questa nostra
attestatione, che ’l detto signor Conte sì tosto ottenne da noi
di poter far la sua levata, che s’impiegò con tal
spirito di vera, et estraordinaria diligenza quanto 
--- page 022v---
 humanamente puote; di maniera che la fece in brevissimo spatio
di tempo, tenendo le sue genti pronte per farle imbarcar
et partir se ’l vento havesse servito; havendole doppo
trattenute imbarcate più di tre mesi a sue gran spese
et estraordinario dispendio con mal contento de’ soldati
per il travaglio, et continuata agitatione per le grandissime
tempeste, che hanno fatto, et continuato la più parte
del tempo del loro imbarco, et ha causato ancora,
che uno de’ vasselli essendo tornato il tempo al buono
che una delle navi è stata portata sopra la sabbia
nel sortire et ciò per la diligenza usata da’ marinari
a fine di non perder alcun tempo, o vantaggio per avanzar
il camino: onde il signor Conte fu astretto di levar
li soldati, et farli imbarcar in un altro vassello con
le armi loro, bagaglie, viveri, et altre commodità
et provisioni, il qual a tal fine gli è convenuto noleggiar
estraordinariamente. Per tanto pregiamo, et raccom-
mandiamo affettuosamente a vostra Serenità che si compiaccia
di prender favorel riguardo, et consideratione a tutte
le contrarietà, et mali incontri successi dalla man 
--- page 023r---
 di Dio, alle quali tutte l’industrie humane non possono porger
rimedio, facendo riconoscer sì liberalmente et remunerar
il detto signor Conte et le sue genti, come vostra Serenità et la detta
serenissima Republica per ragione, et equità troverà
conveniente, et essi habbino ragione di laudarsi,
come noi ne habbiamo piena confidenza affine di
altrettanto più animarli, et darli cuore. Raccomman-
dando in oltre ben seriosamente li marinari de’
vasselli, compiacendosi dar ordine, che siano
prontamente pagati doppo il loro arrivo, et ispediti
affineché poi avanzar li loro viaggi verso li paesi
et quartieri, ove sono destinati, nel che sono tanto
tempo fa stati ritardati per le contrarietà sudette
dei venti. Di tal maniera la Serenità vostra ci farà la Serenità vostra
cosa agradevolissima, et ci obligarà tanto maggiormente
a riconoscerla all’occasioni, che s’offerissero per
sodisfar a lei, nel che saremo prontissimi, et volon-
terosi secondo che ci sarà concesso da’ nostri affari;
pregando in tanto il Creatore
di mantener vostra Serenità in perfettissima
sanità longhissima, et felicissima vita.
Serenissimo Duca
nell’Haya a’ 7 marzo 1617
affettuosissimi amici per farli servitio li Stati Generali de’
Paesi Bassi Uniti 
--- page 023v---
 n° 1
Lettera de’ Stati Generali al signor conte
Gio. Ernesto di Nassau nel licentiarsi
nelle prime

--- page 024r---
Nomi et qualità delli colonelli et capitani
delli tremille doicento cinquanta fanti
levati dal signor conte Gio. Ernesto di Nassau
Il signor conte Gio. Ernesto di Nassau etc. generale delle genti de’ Paesi Bassi.
Il signor Gio. Weer locotenente generale inglese nipote che fu del già general Francesco
Weer, è stato tredeci anni capitano in questi paesi nudrito da sua Eccellenza paggio
huomo di età di 34 anni buon soldato et amato della sua Natione.
Monsignor Gulena francese sergente maggiore di questo regimento. È stato luocotenente
della compagnia colonella sotto la condotta di monsignor di Betuna. È soldato
coragioso esperimentato in questi paesi ne’ quali ha havuto anco carica di
capitano et la tiene tuttavia.
Il signor duca de Holstein alemano nipote del re di Danimarca, et della regina
d’Inghilterra giovene di 22 anni desideroso di gloria et di riputatione.
Il signor conte Guielmo di Nassau fratello del signor conte Gio. Ernesto hebbe carica di una
compagnia di cavallaria sotto al comando del conte Gio. suo fratello quando
fu destinato per Savoia, che furono poi licentiate mentre dovevano passar
il paese de’ Svizzeri, ha havuto condotta d’una compagnia d’infantaria alla
ultima guerra di Bransvich.
Il signor di Cluting holandese fratello del signor di Brederod della vera casa di conti
d’Holanda giovene di 26 anni incirca, et ha qui una compagnia
d’infantaria estraordinaria.
Il signor Henrico Woodhousen di natione inglese huomo di 40 anni incirca sono
16 anni et più che li è capitano in questi paesi di compagnia della sua
Natione, huomo valeroso et di isperienza.

--- page 024v---
Il signor David Morlot alemano gentilhuomo di sua Eccellenza amato molto de lei
et de spirito grando.
Il signor Pietro Melander alemano fu paggio del signor conte Gio. Ernesto nutrito con
lui. È stato luocotenente di cavallaria del conte di Wanderlip in Franza
huomo di gran cuore, stimato et amato et che tiene in ottima regola la
sua compagnia.
Il signor Lodovico Brederod holandese stato alfiere del regimento valone
del signor conte Gio. Ernesto, si professa anc’egli della casa vera di conti d’
Holanda, ma quelli d’essa dichiarano altramente et che venga per linea
stranversale, in ogni modo il signor conte Gio. Ernesto l’ama et fa stima
di lui essendo huomo di buona speranza nel servitio.
Monsignor Monbon francese questo è quello a chi è stata data la compagnia
ad instanza della signora principessa d’Oranges, et ha servito già molto
tempo fa in questi paesi tra la cavallaria francese.
Nomi de’ capitani del secondo
regimento.
Il signor di Rocalaura francese colonello capitano et sergente maggiore della Natione
francese huomo di valore et d’isperienza nelle cose militare di gran
modestia, è più di fatti che di avantarsi, è stimato dalla propria Natione
et è amato in questi paesi da cadauna.
Il capitano Steven Koop holandese locotenente colonello capitano d’infantaria è stato alla bataglia
navale di Gibilterra commendando alle genti di guerra all’armata
huomo dal quale, potrà sua Serenità promettersi buon servitio.
Monsieur Lassel danese, è stato capitano et sergente maggiore nella guerra di
Danimarca contra il re di Svetia.

--- page 025r---
Il signor Leonardo Weesterbeeck holandese è stato locotenente d’una
compagnia d’infantaria di suo fratello.
Monsignor Famà holandese fu corneta del colonello Gent, è già paggio
di sua Eccellenza.
Monsieur Metoni francese, huomo di gran vivezza, gentilhuomo estraordinario
di sua Eccellenza, et che ha veduto assai, con l’occasione della guerra di Giuliers
et in altre.
Il capitano Seiton scocese locotenente d’una compagnia del fratello.
Il signor di Wandernoot kavalier della Natione holandese, questo è stato figliolo
del signor de Wandernoot governatore della Sclusa, è giovene
ma volonteroso di servire, et di acquistar l’istesso nome del padre
ch’è stato uno di più valerosi di capitani ch’habbimo havuto li signori
Stati al suo servitio nelle guerre passate.
Il capitano Haan todesco soldato vecchio di più di 36 anni di servitio
in queste parti, ha commandato nella cavallaria.
Il signor Paigle valone locotenente d’una compagnia nel regimento
valone del signor conte Gio. Ernesto. 
--- page 025v---
 n° 4
Nomi, et qualità delli
colonelli et capitani del reggimento
del signor conte Gio. Ernesto
nelle prime
