
--- page 089r---
Prima
Serenissimo Principe
giovedì passato presi il commando del signor conce Mauritio per
andar a vederlo. Communicai all’Eccellenza sua quel tanto
che habbi in commissione dalla Serenità vostra, et precedentemente
espressi alli signori Stati intorno ai pensieri del signor vostro re
di Napoli, et delle necessitate preparationi, ch’ella
faceva per difesa del suo golfo, et de’ suoi mari;
considerandole intorno ciò quello, che stimai proprio.
Tutto fu da sua Eccellenza inteso volentieri, et disse,
che non sapeva vedere come Spagnuoli volessero
intraprender tanto, parendo che voglino metter
in sospetto, et in spavento il mondo tutto. Laudò,
et le parvero grandi le provisioni, che faceva
la Serenità vostra, et con curiosità mi ricercò se le
galee grosse erano di quelle, che si chiamavano
galeazze, perché intendeva, ch’erano vasselli
molto grandi, et con tutto ciò proprii; et pronti a maneggiarsi. Io gli risposi, che sì; et ella
ripigliò queste saranno atte molto bene a far 
--- page 089v---
 del danno a’ nemici. Mi disse, che sperava, che
le genti sarebbono arrivate in tempo d’impedir
li disegni delli Spagnuoli. Passò poi a discorrer
de’ travagli della Francia, et del sospetto, che
continuava in questi signori, che Spagnuoli faccino
a bella posta sparger avvisi, che le genti Valone
passino in Italia; che per questo haveva ispedito
tre, o quattro buoni, et pratici cavallieri
per osservar li loro andamenti se veramente
facessero il viaggio, o non; mi disse, che
haveva vedute le patenti date dalli arciduchi
che parte de’ capitani dovevano esser pronti
con le loro genti, et ragunarsi tra la passata,
et la presente settimana a Marsce in Famines
et l’altri nel Lucemburgh per passar alla
volta de’ Svizzeri; ma come queste doi
piazze erano frontiera all’Alamagna,
alla Francia, et vicine a questi paesi si 
--- page 090r---
 voleva levar il dubio del loro passaggio. Considerò poi,
et disse, che le pareva strano, che Spagnuoli si
volessero valer di questa gente Valona soldatesca
nuova, non ancor avezza, et che meno li doi
colonelli Verdugo, et Quin erano huomini di gran
nome, et solo si potevano chiamar buoni soldati,
et passò poi ad altro, con ringratiarmi di quanto le havevo communicato.
Nel discorso cavai dalle parole del signor Principe
che questi signori hanno buona volontà di assister al
signor duca di Savoia; ma o che non volse, o che
non seppe, come irresoluta, dir la qualità dell’
assistenza; ben mi affermò, che dal canto suo
haverebbe fatto ogni buon ufficio, mostrando di
stimar grandemente il grosso aiuto, che dalla
Serenità vostra è stato somministrato, et tuttavia
si somministra per parte di lei a sua Altezza,
dicendo: vorrei che li principi dell’Unione, che 
--- page 090v---
 forse hora sono ridotti, facessero qualche buona, et degna
risolutione. Sempre l’Eccellenza sua ha dato segno di sentir
con dispiacere la lunghezza, et l’irresolutione di quei
principi dichiarandola per pericolosa, et nociva
a loro proprii interessi, et massime nelle congiunture
de’ presenti tempi diss’ella, che si sa esser ridotti
in Praga li arciduchi Massimiliano et Ferdinando,
che bisogna che vi stiano per gl’affari dell’Imperio
o come alcuni scrivono per elettione di re di
Bohemia, o d’Ongaria. Et l’ambasciator di Francia
monsignor di Murier, venendo a proposito di detti
principi mi addimandò se monsignor di Monthon
sarebbe tornato qui, et quello poteva sperar
da essi principi. Io risposi quanto al ritorno
che lo credevo; ma ciò che potesse sperare non lo
sapevo; et egli soggiunse il signor Duca poco può
promettersi dalli principi d’Alemagna perché si
vede esser quel corpo come subdiviso, et essi attender 
--- page 091r---
 non ad altro, che a punti di riputatione, et niente alli
affari dello Stato: se non sono atti a veder li proprii
mali, come potranno veder, et rimediar a quello
d’altri?; et per tanto non so quello, disse esso Ambasciatore,
possi l’Altezza sua promettersi da quella parte. Et mostrò
di creder, che anco di qua non dovesse haver gran
sostegno; dicendo, monsignor di Monthon ha havute
buone parole (et buone promesse) non so quello seguirà
degl’effetti. Da’ quali concetti potrà la Serenità vostra
far quel giudicio, ch’è proprio della sua singolar
prudenza.
Qui si ha avviso, che al signor duca di Sassonia sia stata
destinata dall’Imperatore persona espressa per
avvisarlo di ciò che si tratta intorno all’
elettione di re di Bohemia; ma qui alcuni
tengono per fermo, che sia stato particolarmente per
divertirlo dal trovarsi, o mandar per suo
nome all’assemblea de’ principi dell’ 
--- page 091v---
 dell’Unione, come si ha opinione, che possi seguire. Gratie etc.
Dall’Haya a’ 11 aprile 1617
di vostra Serenità
humilissimo, et devotissimo servitore
Christofforo Suriano

--- page 092r---


--- page 092v---
Al serenissimo principe di Venetia
prima

