
--- page 183r---
3a
Serenissimo Principe
al Pasini ho scritto sabbato passato del capitano Gio. Francesco Baldassini
quanto la Serenità vostra mi commanda nelle sue de’ 19 del passato per
fermarlo al servitio, dandoli commissione, che stabilisca la
condotta in ducati trenta per mese. Starò attendendo la
risposta, che mi potrà venir ben presto, et se non si contenterà
mi lascierò condur alli quattrocento ducati all’anno, come
ella mi commette.
Mi avvisò esso Pasini con sue lettere ricevute doppo l’ispeditione
dell’ultime mie, che ’l conte Gio. Giacomo Belgioioso si haveva
lasciato intender, che vostra Serenità dasse ordine al signor abbate Moronato
di trattar seco perché havendo con lui gran confidenza
gli haverebbe conferito quanto fosse stato di sua intentione;
volendo, che ’l negotio dipendi da esso come da persona
con chi ha antica amicitia, et che ha altre volte trattato.
Mi avvertì in oltre, che ’l conte Galeotto fratello del detto conte
Gio. Giacomo era per passar in Inghilterra et tenir il camino
per questa banda. Feci osservare tanto che seppi
il suo arrivo qui, et havendogli fatto destramente
intender, che desideravo vederlo venne a ritrovarmi
et mi disse gl’istessi concetti, che haveva prima detti
al Pasini, et di più aggiunse, che la volontà del Conte
suo fratello, di lui, et della sua casa era stata 
--- page 183v---
 sempre inclinata verso il servitio della serenissima Republica; che non sapeva
assolutamente quello a che potesse stabilmente risolvere il conte
Gio. Giacomo allegando come da sé molte difficoltà; ch’egli
era si poteva dir stroppiato dalla gotta; ma anco con
questo impedimento posto a cavallo sarebbe stato un giorno
di lungo, patendo più tosto il dolor del male, che per-
metter per suo difetto qualche mancamento nell’armata
che commandasse; ch’egli haveva, che perder assai posse-
dendo per più di dieci, et dodici milla scudi di rendita,
che senza altro poteva dir che fosse persi quando passasse
al servitio di altro principe contra la volontà del Re
catholico; che per tanto era necessario il dimandar la licenza,
che questa haverebbe potuta dimandarla alli serenissimi
arciduchi; ma non sapeva se, non assentendo il Catholico
ch’è il loro direttorio, gliel’havessero concessa; che non
vedeva qual carica; né che grado potesse haver dalla
serenissima Republica l’andar per star sotto al conte di Gio. de’
Medici non l’haverebbe fatto, poiché era stato general
dell’Imperatore; l’esser general della cavalleria non compliva
per lui; che non poteva presumer né anco per imagina[r]
un titolo di general da terra, et da mare; perché in
mare sapeva benissimo, che l’uso ordinario della serenissima Republica 
--- page 184r---
 era di dar la carica ad un suo principe al senatore; onde non si
vedeva ciò, che si potesse stabilire in questo proposito: con tutto ciò
si poteva dar ordine all’abbate Moronato, o ch’io pigliassi
la posta, et andassi a trovar esso Conte perché col parlare, et
col trattare si trova de’ mezi, et in fine disse, che tutto
diceva da sé: perché non sapeva quello, che havesse fatto il
fratello. Poi fece offerte grandissime di sé stesso; affermandomi
esser pronto a spendersi in servitio della serenissima Republica
quando occorresse. Io lo ringratiai della buona volontà
et gli dimandai, se haverebbe bastato, che ’l Pasini havesse
trattato questo affare. Disse sarebbe buono; ma come
ho detto la confidenza vecchia che ha con l’abbate
servirà molto bene. Partì egli immediate per il suo viaggio
non essendosi trattenuto qui, che la notte, che arrivò
et la mattina sino al mezo giorno.
Poiché udii, che tanto inclinava il conte Gio. Giacomo a
voler trattar coll’abbate Moronato, et a me non era
permesso partimi di qua, ho stimato bene, non ostante
tutte le difficoltà promesse dal fratello di scriver in
questo proposito alli eccellentissimi signori ambasciatori Francia sabbato
passato, et hoggi anco ho replicato, perché faccino
promuover l’affare; et vostra Serenità potrà aggiunger a quei 
--- page 184v---
 signori eccellentissimi quello di più, che stimeranno a proposito, et di suo
servitio, quando siano risoluta di haver questo cavalliere
che si obligarà anco di condur sei milla fanti valloni
o ligiesi bravi soldati, et buon numero di cavallaria
quando vi sia passo, come mi ha detto il fratello, et mi ha
scritto il Pasini, che mi replica esser bene batter il ferro,
mentre è caldo: perché sperava buon essito; né ho lasciato
di scrivergli, che vegga se trovasse congiuntura, che
servisse alla più presta essecutione. Gratie etc.
Dall’Haya a’ 6 giugno 1617
di vostra Serenità
humilissimo et devotissimo servitore
Christofforo Suriano

--- page 185r---


--- page 185v---
Al serenissimo principe di Venetia
3a

