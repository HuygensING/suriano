
--- page 238r---
2da
Serenissimo Principe
furono mossi per quanto puoti avedermi questi signori et da quello,
che intesi doppo, dalla propositione, che li feci la passata settimana
ma maggiore è stato il sentimento, che hanno ricevuto nell’
ultima espressione, che li ho fatta di quanto è successo al capitano
Mettoni, et intorno al vassello, et marinari, et per la con-
tinuatione delle attioni de’ Spagnuoli, che ben hanno dichiarito
covar nei loro petti pensieri in tutto contrarii al ben publico,
diretti all’insidie, et a tentar novità, et inganni. Hanno
ricevuto contento per una parte, che ’l Capitano colla sua solda-
tesca habbia fuggito l’infortunio, et che habbino ricevuto
altrettanta cortesia dagl’inimici del nome christiano quanta
discortesia da’ Ragusei; per l’altra, che ’l vassello sia
capitato in mano dei Spagnoli, et lo habbino usurpato con
violenza, questa mi sono aveduto esser stata notata
per attione hostile, et contraria all’amicitia, che durante questa
tregua si professa dalla parte di Spagna con questi Stati;
et essendo venute altre lettere un giorno doppo le mie
si sono intesi altri particolari che hanno acceso maggiormente
gl’animi, che ’l patrone del vassello sia stato impiccato
et posti alla catena li marinari, et quelli di Amsterdam
in particolare di dove era il patrone, et gl’interessati
spetialmente nel vassello, et in qualche mercantia, che
vi era dentro sgridano contra Spagnoli, et si dichiarano 
--- page 238v---
 di volerne la vendetta, et mi è stato riferto, che questi signori
habbino risoluto di farne grave querela colli serenissimi arciduchi.
Per triplicata mano questo signor ambasciator di Inghilterra ha un rancontro
che haveva fatta l’armata di vostra Serenità con quella di Napoli
che a questa erano erano state gettate a fondo doi galere
et doi galeoni erano stati presi, che l’avviso era venuto
a Venetia alle 23 hore delli 16 del passato, che se
ne faceva allegrezza per tutta la città, et l’ambasciator di
Spagna era stato necessitato retirarsi speditamente
a casa all’arrivo dell’avviso per tema di qualche male
che li potesse succeder, et altre cose simili. Ha publicati
questi particolari, et ognuno dimanda a me il vero;
io che non lo so godo col godimento dell’universale
et prego Iddio che per servitio di vostra Serenità mi venga
la confermatione di questo, et di più gloriose imprese
a confusione de’ suoi nemici.
Al medesimo signor ambasciator Carleton viene scritto in sostanza tutto quello
appunto che ricevo da lei nelle sue lettere dei 16
del passato dell’ordine dato del signor Turco a’ suoi ministri
et per terra et per mare, et degl’avvisi che questi hanno
dato a’ rappresenti di lei, et insieme, che quella Maestà
habbi scritte lettere particolari in questo proposito. Io lo
ringratiai della communicatione, che mi fece, et dissi 
--- page 239r---
 in conformità del commandamento che mi dà la Serenità vostra in questo
particolare, che speravo, che ella fosse per haver forze suffi-
cienti per difendersi da sé, senza haver bisogno di valersi di
quelle del signor Turco, non mostrandoci nel resto haver havuto
altro particolare. Questo cavalliere è avvisato bene spesso
delle cose, che succedono di là, et assai bene.
Hebbero piacere li signori Stati di tutto ciò che diedi loro parte
tanto delle armate di vostra Serenità, quanto dello stato delli
affari del signor duca di Savoia per il quale rinovai gl’ufficii
con efficacia. Sono sopra il stabilir questo negotio,
et la risolutione all’aiuto. Fin venerdì passato era dato
l’ordine del trattarne, et venirne alla speditione; ma
ha mancato dalla parte di Gheldria. Quella provincia
in particolare sta divisa in tre quartieri Arnhem,
Zupten, et Nimeghen. Li deputati delle due prime
havevano le commissioni, come si conveniva; ma quello
della terza non le havendo sufficienti ha convenuto
ispedire, et le aspettava di punto in punto; ma crede
il signor di Monthou, et credo io ancora, che non tarderà
più di questa settimana la risposta. A tutti quelli,
con chi mi è occorso parlar ho raccontato l’affare, et tutti
hanno mostrata inclinatione propria al bisogno, et
conforme all’instanza, et nel signor principe Mauritio 
--- page 239v---
 in particolare vi è tanta prontezza, che niente maggiore.
A sua Eccellenza communicai il sabbato passato gl’avvisi datimi da vostra Serenità
et considerai destramente il mancamento dell’essersi tardato al giorno
a far la fattione sotto Rubia, ma che non sapevo da che fosse nato
et ella mi disse, che quando si possono far di giorno le cose si deve
fuggir sempre la notte non essendo cosa sicura convenendosi per
necessità caminar all’oscuro; che non sapeva però veder perché
si fosse mancato all’ordine; ma che bisognava, che vi fosse
stata qualche ragione. Io replicai, che non sapevo manc’io
da che fosse nato il mancamento; ma pregavo bene sua Eccellenza
che se rescriveva al signor Conte havendo ricevute lettere di lui conti-
nuasse nei suoi amorevoli uffici. Ha scritto ad esso Conte, et al
colonello Rocalaura inanimandoli, et incorragiandoli a far
il loro debito. Anco il signor Vandermyel mi ha detto di haver
scritto qualche cosa al signor Conte per modo di modesto consiglio, et
l’avocato Dimer ha fatto ufficio col figliolo per quanto mi ha detto
molto pieno.
Il Pasini mi scrive ch’era partito per Venetia quel capitano Giovanni Francesco da
Sinigaglia, et che si continuava dai serenissimi arciduchi pigliar
ogni sorte di gente al servitio sì d’infanteria, come di cavalleria.
Continuasi a dire che dubitano, che li signori Stati facciano
qualche novità, che non è verisimile non si vedendo da questa
parte apparenza. Hanno sue Altezze mandato a chiamare 
--- page 240r---
 tutti li luogotenenti, che sono nei presidii vicini, di cavallaria
et si vociferava di qualche altra levata; et aggiunge, che
vi erano denari in palazzo per la summa di 200 mila scudi.
Dice temer da quanto haveva sentito discorrer di
qualche stratagema con qualcheduno di quei principi, che
si devono trovare al convento di Francfort, se bene si
diceva, che haveva a servire per accommodar li uni con
l’altri, et per tal via levar le diffidenze per la differenza
di religione.
Stano questi signori con gelosia delle operationi del re di Danimarca
havendo avviso, ch’era passato in Scotia non sano che
giudicio farne, sapendo benissimo non esser egli amico di
questi Stati; et temono grandemente che non contamini il
re della Gran Bertagna; oltre di questo le negotiationi
che ha alla corte cesarea li fa star dubiosi del fine a
che tendino, et mentre sentono che siano dirette in pregiudicio
dell’aleanza, che hanno le città ansiatiche con questi
signori et per consequente a dar loro un colpo.
Et particolarmente sospettano la causa per la quale
habbi sua Maestà cesarea fatti far ufficii con quelle città
per intender da esse se vorranno fornito il tempo della
tregua di questi Stati con il Re catholico, et li arciduchi
continuar in lega con essi, a che però non hanno quei 
--- page 240v---
 signori data risposta alcuna. Sentono anco, che Polonia fa
preparationi, havendo avvisato l’ambasciator Stich, ch’è appresso
il marchese di Brandemburgh in Prussia, che doi ambasciatori del
re di Polonia havevano richiesto passaggio a sua Altezza da quella
parte per gente da guerra; che come feudataria di quella
Corona li assisti di denari; et che gli sia permesso di far
metter ad ordine quattro vasselli da guerra: tutto era stato
rifiutato dal sudetto signor Marchese elettore. In ogni modo
vivono antiosi, né sano a che tendino tante pratiche
et tanti mormoramenti, et vostra Serenità da questi avvisi, dalla
qualità de’ tempi, dallo Stato di qua che camina colle
sue passioni interne, et colle subdivisioni di religione potrà
far quel giudicio, ch’è proprio della sua prudenza. Gratie etc.
Dall’Haya a’ 4 luglio 1617
di vostra Serenità
humilissimo, et devotissimo servitore
Christofforo Suriano

--- page 241r---


--- page 241v---
Al serenissimo principe di Venetia
2da

