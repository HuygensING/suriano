
--- page 333r---
4ta
Serenissimo Principe
li signori Stati trattenero la passata settimana li mercanti
interessati nei vasselli arrestati costì con speranza di darli lettere
per la Serenità vostra in loro raccommandatione fin passata l’ispeditione
dell’ordinario; ma poi solecitati mi mandorono a pregare
di dar per scritto l’ufficio, che feci intorno questo particolare
io lo diedi affinché fosse molto ben ponderata la retta
intentione di lei, et le fondate ragioni, che l’havevano
mossa alla detta ritentione. Fu dalli medesimi signori Stati com-
municato il tutto agl’interessati, li quali non restorono sodisfatti; anzi doppo ’l mio ritorno d’Amsterdam
sono venuti a trovarmi, dicendomi, che aspettavano,
ch’io proponessi, che si sarebbe data qualche sodisfattione
tanto per le spese, che si erano fatte senza alcun frutto
quanto per il patimento; o almeno ch’io li assicurassi
che haverebbono havuta sodisfattione da vostra Serenità, et
sarebbono stati accetati in servitio; che non era possibile,
che potessero star di tal maniera, né perder il suo così
miseramente. Io con buone parole sono andato loro
rimostrando l’urgenza, et l’occasione di suo servitio,
et del servitio pubblico; ma a questo non prestano il
buon orrecchio perché li preme assai più al proprio, et 
--- page 333v---
 replicarono almeno sua Serenità ricompensi il nostro danno, o ci pigli in
servitio, overo con qualche honesta ricompensa lasci, che facciamo
il viaggio con ordinar, che habbiamo scorta a condurli fuori del
golfo, et del pericolo dell’armata spagnuola: et uno per
la sua parte mi fece offerta di volermi dar sicurtà, che dai
vasselli carichi per Amsterdam, che sono di alcuni interessati di Roterdam,
et di Schidam non anderanno in Spagna; ma veniranno a
drittura a questa volta. Io dissi, che non havevo questi or-
dini, et pur tentai di nuovo di renderli quieti con buone
parole, et con promessa di scriver, poiché me ne pregorono,
affinché facessi efficace instanza alla Serenità vostra perché ella
si contentasse di darli sodisfattione et hanno ottenuto
le lettere che desideravano dai signori Stati in loro raccomandatione delle
quali ne ho cavata l’aggiunta traduttione. Il signor principe
Mauritio domenica, che fui seco me ne parlò, et in conformità
anco il signor Bernvel, dicendomi l’uno, et l’altro, che
era necessario dar sodisfattione a questi mercanti per
schivar qualche cosa, che potesse succeder di pregiuditio
a vostra Serenità, et particolarmente nel metter qualche difficoltà al via
del conte di Levenstein, come par che alcuno ne habbi p[…]
dicendomi il signor Bernvel ciò potrebbe succeder, quando n[on] 
--- page 334r---
 havessero contento, aggiungendo che dicono se non temono passar
lo stretto di Gibilterra in vista dell’armata di Spagna; meno
faranno conto di passar il golfo, ch’è molto più largo. Et questa
mattina con l’occasione dell’audienza mi replicorno questi signori
l’instanza di raccommandarli, dicendomi, che le le* considerationi
che facevano nelle loro lettere erano essentiali per il servitio di vostra Serenità
la quale doveva tener per fermo, che questi huomini di Marina
quando havessero havuto qualche mal gusto non sarebbono andati
con quell’animo a servire, che hanno fatto per il passato.
Oltre di questo mi volevano considerare, che nelle navi, et
nelle mercantie caricate vi erano compartecipi di quelli
del governo in questo Paese, et dal moto che fece il Presidente
nel proferir questo concetto ben mi avidi, che ve ne erano
anco de’ presenti. Questo è negotio serenissimo Principe, che tira con sé quella consequenza, che la prudenza della Serenità vostra
può considerare; poiché il mal gusto particolare può causar
gravissimo incommodo agl’interessi di lei massime nella
congiontura de’ presenti tempi; né con questi popoli
giovano le ragioni di Stato perché o non le voglio udire,
o se le odono non vi assentono, et malamente certo mi pro-
metto, che non apportino impedimento alla levata del conte 
--- page 334v---
 di Levenstein mentre vostra Serenità non soccumbi all’interesse, che
pretendono haver patito per le spese, che asseriscono esser
necessitati a fare senza alcun guadagno ai marinari dei
vasselli, et al guasto di essi, et delle mercantie, che vi sono caricate trattenendosi costì senza far viaggio. Et si sono
lasciati intender, che haverebbono voluto, che li signori Stati
assicurassero, che arrivati questi del conte di Levenstein
nel serenissimo Dominio sarebbero immediate sodisfatti del pagamento
de’ noli, et lasciati partire, così mi disse il signor Bernvel,
et mi fece instanza di scriverne seriosamente a vostra Serenità
prevedeva il disordine se ella non li havesse data qualche
honesta ricompensa per quello, che sono stati trattenuti; et
poi fosser lasciati partire, o trattenuti in servitio.
Dissi al signor Bernvel, che haverei scritto; ma non lasciai di
replicarli de’ concetti, che prima li havevo espressi per
confermar il buon animo di vostra Serenità, et la ragione di
buon governo, che l’haveva mossa; et egli replicò tutto
è buono; ma non giova questo con il particolare, che
ama il suo interesse; ricercando o licenza o servitio [per]
ricompensa del danno patito gli pareva, che non si […]
dal dovere. Così mi hanno anco doi o tre altri c[…] 
--- page 335r---
 affermandomi ognuno, che non vi vedevano altro rimedio.
Onde vostra Serenità colla prudenza sua, considerata la natura di questi
popoli, et come si muovino dal suo interesse particolare et che
non val ragione quanto valida ella si sia per renderli capaci
potrà devenir a quella risolutione, che stimerà propria
al suo interesse, et a divertir il mal incontro, che potesse
succeder nel non voler lasciar partir il signor conte di Levenstein
con li vasselli, che sarebbe con troppo notabil pregiudicio.
Il mercante, ch’è restato qui a sollecitar le lettere per
gl’altri interessati anco nei vasselli noleggiati dal Conte ha scritto in
presenza mia, che non si metti impedimento al lasciar andar
li vasselli a Delfsil a far l’imbarco. Questo mi prometto
che seguirà; ma dubito, che anderanno fraponendo tempo
a tempo sin tanto che venga la risposta di queste lettere
per saper come haverà la Serenità vostra trattati li marinari
di là, et come doveranno esser trattati questi che sono qui.
Io però in quanto mi sarà possibile anderò con buone
parole tenendo gl’animi di costoro ben intentionati
et procurerò di divertir sensi di questa natura, pregando
Iddio, che mi somministri ragioni proprie, et che vaglino
per questo effetto, et per sollevarmi dalla pena, che patisco 
--- page 335v---
 per servitio, et riputatione di vostra Serenità, alla quale non lascerò
di aggiunger riverentemente che dall’isperienza comprendo
volervi doi cose alla prontezza delle levate di qua denaro
a chi prende la carica del farle, et sicurtà agl’interessati
ne’ vasselli, che le imbarca, o che ella pigli la carica di
proveder l’imbarco tanto per li viveri quanto per il pagamento
de’ noli, nel qual caso potrebbe trattar di là con quei mercanti o di qua come li paresse più ispediente sei soldi di questa
moneta ha pagato il signor conte Gio. Ernesto per il viver d’un soldato
per giorno, et sette quello di Levenstein et ambedoi dieci
soldi per quelli che mangiano alla tavola del patrone
et per il transporto secondo la qualità de’ vasselli o più, o
meno grandi. Il conte di Levenstein paga vintidoi fiorini per testa
che viene stimato troppo.
Hanno questi signori risoluto ispedir li sei vasselli che erano già ordi-
nati per Svetia con un altro verso lo stretto di Gibilterra
con voce, che habbino a servir in quei mari per evitar li
danni dei corsari, et li mercanti ne metteranno ad ordine
quattro, et forse più. Si tiene per fermo, che li fini siano
diversi, et che non volendo mostrar in tutto di assentir all’
instanza de’ mercanti si servino del pretesto per far il fat[to] 
--- page 338r---
 loro contra li vasselli di Spagna, dovendo l’Amiraglio, et
capitani di queste navi da guerra ricever fuori di questi paesi
l’instruttioni, et regolarsi per quanto mi è stato affermato
secondo, che vedranno propria l’occasione, et forse li vasselli,
che vano a Doncherken saranno li primi a sentir il
colpo così si dice.
La concessione, che desideravano li mercanti per il loro interesse
era, che manifestamente si facesse la preparatione delli vinti,
o trenta vasselli, che ricercorono; ma quelli, che sono
più capaci nel governo hanno havuto consideratione a non
impensatamente correr al precepitio; se ben altri non have-
rebbono voluto, che si caminasse con flemma non si curando
di rottura di tregue, o che si rinovasse la guerra. Gratie etc.
Dall’Haya al primo di agosto 1617
di vostra Serenità
humilissimo, et devotissimo servitore
Christofforo Suriano

--- page 338v---
Al serenissimo principe di Venetia


--- page 336r---
In lettera dall’Haya 4a di primo agosto
Lettera de’ Stati Generali ad instanza de’ mercanti interessati
nei vasselli trattenuti a Venetia
Serenissimo Principe
li mercanti di questi paesi interessati nell’aresto fatto a Venetia delli vasselli
che quivi hanno transportato li soldati de reggimento del signor conte Gio. di Nassau
si lamentano grandemente di questa estraordinaria maniera di proceder contra
di essi in luoco che aspettavano più tosto rimuneratione sopra questa considera-
tione che li marinari non hanno temuto né hanno curato alcun pericolo per avanzar
il servitio della serenissima Republica come per la gratia del signor Dio hanno felizemente ef-
fettuato con contento di vostra Serenità ricercandoci della nostra reiterata intercessione
verso di lei affine che li detti vasselli possino esser rilasciati dell’aresto che
gl’è stato fatto et resi sodisfatti del tempo del lor trattenimento costì, o vero im-
piegati nel servitio con ragionevol contento del passato. Il che noi non hab-
biamo potuto negargli sapendo con qual prontezza hanno fatto il viaggio et par-
ticularmente considerando la consequenza del trattamento ch’essi riceveranno al
presente per un’altra volta s’ il bisogno ricercasse come anco stante che la più longa
dimora de’ vasselli senza esser impiegati causarebbe il guasto et la perdita di
essi a ruina de’ marinari et supplicanti, et potrebbono causare ch’el signor conte di Le-
venstein rincontrarebbe dalla diffucultà nel transporto del suo reggimento verso
Venetia per la tema delli marinari che raccontrarebbono la medesima difficoltà,
nel che noi non sapessimo a portarvi rimedio considerata ciò noi pregiamo
serenissimo Principe vostra Altezza: affettuosissimamente che vi piaccia a far rilasciar li detti
vasselli del loro aresto con ragionevuol contentamento per il tempo che sono stati tra-
tenuti come è di costumi, poiché non si mettono alcuna pena dell’inimici quanto
al loro passaggio o vero impiegarli nel servitio della Republica affine di conservarli
et mantenerli pronti et volontarii come sono stati fine al presente et si deve per
l’avanzamento della causa commune generali et il nostro servitio et il nostro in
particolare il che attendendo pregiamo il Creatore serenissimo Principe etc.
Nell’Haya dell’ultimo di luglio 1617

--- page 336v---


--- page 337r---


--- page 337v---
Lettera dei Stati per li mercati
interessati nelle navi che sono
a Venetia
nella 4a
