
--- page 268r---
Prima
Serenissimo Principe
fu chiamato giovedì il signor di Monthou nell’assemblea, et datagli
parte in voce della deliberatione fatta da queste Provincie di assister
al signor duca di Savoia con doicentomilla fiorini per quattro mesi,
dicendo, che facevano questo per il desiderio, che hanno della
conservatione di sua Altezza, et mossi dalla favorevolissima rac-
commandatione della serenissima Republica più volte reiterata da
me; che havevano speranza, che sua Altezza si fosse contentata
di questo testimonio della loro buona volontà, che servirebbe
anco per essempio ad altri di far l’istesso, et che seguitando la
guerra haverebbono pensato a quello havessero potuto far
di più per servitio del signor Duca. Corrispose il signor di Monthou
all’ufficio con pienezza di parole, et di ringratiamento,
aggiungendo, che si prometteva, che qui non havesse a fermarsi
l’effetto della buona dispositione di questi Stati verso il Duca
suo signore; ma ch’ella havesse a continuare; et che prose-
guendo Spagnoli, come l’apparenza lo dimostra nella loro
ambitiosa volontà di commandar, et dominar sopra tutti
li principi non haverebbono mancato di continuar ad
assister all’Altezza sua. Oltre quanto gli è stato detto
in voce, gli hanno anco data la risposta in scritto;
et la traduttione è qui aggiunta.
Doppo l’ufficio che monsignor di Monthou fece di ringratiamento 
--- page 268v---
 come ho detto; soggiunse che sapeva, che altre volte da altri
ministri di sua Altezza era stata fatta apertura per parte
di lei a questi signori Stati di stringersi in unione con essi, a che
non era mai stata risposta alcuna cosa, et però haverebbe
desiderato saper ciò che ne sentivano per poter rappresentarlo
al suo Principe; fu risposto in generale, che si haverebbe
veduto. È il detto signore condesceso a questo sollecitato da qualcheduno
a destar la memoria delle passate propositioni a fine di caminar
avanti con sua Altezza in materia di unione; ma per anco non vi è
risposta alcuna. Et li medesimi a me hanno fatto dir sottomano
che vorrebbono pur, ch’io mi dichiarisi, che parlasi apertamente
et chiaramente; et io ho tenuto confermato a chi me ne
ha discorso, che se havevo, secondo le occasioni, fatto assai
intender l’animo della serenissima Republica disposto a sentir
tutto quello, che questi signori stimassero bene per il commune
servitio per havervi la debita consideratione, mi pareva che
fosse a bastanza, che però stava a loro il raccordar,
et dire ciò che reputavano proprio.
Così caminerò in tanto che mi vengano
ordini da vostra Serenità sopra quanto ho scritto in
questo particolare, del quale avanti
hieri il signor Vandermil 
--- page 271r---
 me ne discorse,
dicendomi, che se ella havesse havuta
voluntà, che proseguisse questo negotio,
hora era il tempo proprio, poiché gli
animi stavano molto ben disposti; fece
il conto, che già le lettere dovevano esser
arrivate costì, et la risposta poteva
forse esser in camino.
Et ciò tanto più mi confermo, ch’egli habbi volontà del successo
buono, et credo d’esser impiegato.
Il signor di Monthou procura al presente, che dalli signori Stati sia dato
ordine al ricevitor generale di esborsar il denaro della prima
mesata di agosto, per poter con questa sicurezza trovar qualche
mercante, che gliene faccia l’esborso prontamente; deside-
rando partir quanto più presto alla volta di Alemagna
per rinovar con quei principi, et città unite gl’ufficii, et ecci-
tarli a risolversi al far qualche cosa per il signor Duca
et in un medesimo tempo spinger innanti la levata del conte
di Mansfelt. Sta attendendo la risposta, che è il solo
impedimento, che lo ritiene dal partire essendo di già
tutto pronto per mettersi in camino. Si è questa
mattina appunto doluto meco di trovar nel signor
Bernvelt poca prontezza a questa
sodisfattione, che ricerca, et come egli 
--- page 271v---
 è
stato sospetto, come dopo da alcuni si è detto,
che per la deliberatione dell’assistenza sia
stato principal causa della dilatione
così teme anco il signor di Monthon
che intorbidi l’essecutione. Ha havuto
sempre pensiero di presentarlo, ma è
stato in dubio della qualità del presente
et dell’opportunità del farlo, et mi ha
detto che pensa di volerli donare per
mille, o millecinquecento ducati di
argenteria, tenendo per certo, che
non sia per ricusarla. Gratie etc.

Dall’Haya a’ 19 luglio 1617
di vostra Serenità
humilissimo et devotissimo servitore
Christofforo Suriano

--- page 274r---


--- page 274v---
Al serenissimo principe di Venetia
prima

--- page 269r---
Prima


--- page 269v---


--- page 270r---


--- page 270v---


--- page 272r---
In lettere prime dell’Haya de’ 19
luglio 1617
Risposta delli signori Stati Generali
Essendosi li signori Stati Generali de’ Paesi Bassi Uniti dechiarati con la loro risposta de’
18 del mese di marzo passato sopra la propositione fatta nella lor assemblea per
parte dell’alto et potentissimo principe et signore il signor duca di Savoia principe di
Piemonte etc. ai 14 del mese sudetto dal signor di Monthu suo consigliere in virtù
delle sue lettere credenziali dell’ultimo dell’anno 1616, quanto volontieri havevano
inteso col mezo della detta propositione il buon stato dell’affari dell’Altezza sua
et che fin allhora era piacciuto al Signor Dio di render felici et prospere le sue
armi contra le grandi forze, hostili intraprese, et pretentioni del re di Spagna
bramando che sua divina Maestà vogli non solamente continuare per l’avvenire
a sua Altezza li suoi buoni successi, ma di più perfecionarli et accompirli per una
vera vittoria se la guerra durasse; o venendo altrimente a fine d’essa
col mezo d’un honorato et sicuro trattato di pace, col quale possi sua Altezza possieder
i suoi paesi in riposo con li suoi buoni sudditi; et di più havendo fatto intender
a sua Altezza quanto all’asistenza et soccorso richiesti colla detta propositione la loro
buona volontà et singularissima affettione al mantenimento del suo Stato, et affare contra
le violenti usurpationi del detto re di Spagna col mezo della risposta, che fecero a
detta Altezza nell’anno 1615, in che non desiderano cosa alcuna più che l’occasioni
et i mezi purché sua Altezza vedi et provi gl’effetti di tal loro buona volontà, nel che
non mancarebbono nullamente in quanto gli fusse permesso da’ loro affari, come fecero
apparere, et veder chiaramente; stante che continuavano a tenir occupata per di
qua un’armata spagnola di tre o quattro milla cavalli, et di vinti o trenta milla
fanti, la quale senza questo haverebbe il re di Spagna potuto impiegar in gran
parte contra sua Altezza; havendo di più li detti signori Stati fatti sollicitare li re
di Franza, et della Gran Bertagna; come parimente li principi et città unite 
--- page 272v---
 dell’Alemagna, li quali non erano sottoposti alli aggravii come essi signori et tutto affine
di soccorrer parimente la detta Altezza sua per quanto al loro si spettava
a proportione dell’interesse che respettivamente hanno contra l’agrandirsi
del re di Spagna non senza speranza di buon successo; et di più promesso per parte
loro che sì come li deputati delle Provincie nella lor
assemblea in quel tempo non si trovavano auttorizati per poter risponder pron-
tamente sopra la detta proposta assistenza di farla communicare per ogni ri-
spetto alli loro superiori con tutti li megliori ufficii et con ogni necessario termi[ne]
affine di ritrare che da loro si ottenesse una buona et fruttuosa risolutione per
poter doppo sopra essa risolver a contento dell’Altezza sua. Per tanto havendo
appresso li detti deputati delle Provintie Unite cavato et ottenuto da’ loro
superiori la detta auttorità ne fecero dichiaratione nella loro assemblea della
maniera che si conveniva, li detti signori Stati Generali per satisfare alla detta
sua promessa doppo una matura deliberatione sopra il contenuto della sua
propositione del signor di Monthu acompagnata dalla favorevolissima
raccomandatione della serenissima republica di Venetia fatta ad essi et più volte
reiterata nella detta loro assemblea per il signor Suriano residente qui
per parte di lei, hanno con il previo parere di sua Eccellenza del Conseglio
di Stato delle dette Provintie Unite consentito, et promesso; consentono,
et prometteno con queste, non ostanti tutti li presenti loro gran capi chi
così per diffesa propria; che per l’assistenza, et sicurezza delgl’affar
de qualche patentato lor colegato, di assister et far fornire alla detta
altezza sua di Savoia a piacimento di lei in mano di quello che ne haver[ebbe]
la carica per parte sua per li mesi d’agosto, settembre, ottobre et novembre, per
una soventione nella guerra che la sostiene al presente contra il re di

--- page 273r---
Spagna cinquanta milla fiorini per mese, occorrendo che sua Altezza durando li dett[i]
quattro mesi continui la detta guerra. Facendo essi signori Stati Generali conto che
con la detta somma di cinquanta milla fiorini potranno esser intartenuti
cadaun mese quattro mille fanti et quattocento cavalli, conforme al soldo
che dano ordinariamente. Assicurandosi che sua Altezza riceverà questa lor assistenza
per grata, et conoscerà col mezo d’essa quanto da’ detti signori Stati sia augu-
rata et desiderata la conservatione et mantenimento del suo Stato, contra le dette
violenti usupationi dal re di Spagna; col mezo delle quali pretende di
dare legge all’Altezza sua. Pregando Dio potentissimo, che voglia per
tal effetto felicitare et prosperare l’armi et l’intraprese di detta Altezza
contra li suoi nemici, a beneficio della christianità tutta. Ricercando pari-
mente il detto signor di Monthu di voler fare all’Altezza sua ogni buon
raporto della buona affetione che le detti signori Stati portano all’avanzamento
del suo servitio, et particolarmente iscusare, che per le difficultà et ragioni
sudette non hanno potuto prender più tosto questa lor risolutione.
Fatta nell’Haya nell’assemblea de’ detti signori Stati Generali a’ dodeci
del mese di luglio 1617

--- page 273v---
Risposta alla
propositione di monsignor di Monthou
fatta da’ signori Stati Generali
nelle prime
