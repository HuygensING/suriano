
--- page 028r---
2da
Serenissimo Principe
sono questi signori in maggior pensiero che mai di quello habbi da
seguir delle levate che si odono all’intorno; ma più di
tutti li mette il cervello a partito la provisione, che non solo
per terra; ma per mare ancora fa il re di Danimarca
havendosi qui avviso, che metti ad ordine da trenta
vasselli da guerra. Non sano ove habbi a dare.
Viene riportato, che vogli assediar Dancica, altri
altre città maritime, et altri, che vogli prender domi-
nio di certo stretto, tutto sarebbe contro il loro inte-
resse per il comercio facendosi conto, che li vasseli di questi
paesi, che vanno in Dancica, in Moscovia, et altrove
per questi mari, ove potrebbe impedir il transito quel
Re, faccino ogn’anno a migliara de’ viaggi.
Questi pensieri, et queste interessate occupationi di mente
non li hanno lasciati risolver a licentiar le genti
francesi, ancorché gl’ambasciatori di sua Maestà christianissima non habbino
cessato di sollecitare, il che però li ha fatti condescender
a spedir in Francia con commissione a monsignor di Langa-
rac di significar alla Maestà sua qual sia lo stato delle
cose, in che sospetto sia il Paese, il pericolo iminente,
et vicino, et il sospetto particolarmente dell’armi di Dani-
marca, che se movino contra le città ansiatiche,
et il pericolo del re di Svetia per Polonia, che pur 
--- page 028v---
 s’intende, che arma, et altre simil consideratione per mostrar
la causa necessaria, che hanno di non conceder queste sue
truppe; ma pur quando si vogli così, non sapranno se non
ceder all’instanza di sua Maestà. Questi ambasciatori sono restati
discontenti, che prontamente non si habbi voluto dar sodisfattione
al Re, et si sia posto tempo di mezo col scriver in Francia
se ne sono doluti con alcuni de’ signori Stati, che furono
deputati per andar a parlarli, dicendo che haverebbono
scritto, che si tiene più conto del re di Svetia, et d’altri
amici che dell’amicitia, et del bisogno presentaneo
della Francia: aggiungendo, che essi havevano in
commissione di dirli, che come questi stati hanno bisogno
di esser aiutati dalla Francia; così la Francia poco si
curerà di questa amicitia. Tanto mi ha riferto il signor
di Rocalaura haver sentito dalla bocca di monsignor Murier.
Tengono alcuni che non si fermi la pretensione de’ Francesi
di haver li quattromilla fanti della sua Natione,
ma subito, havutili, dimanderanno li cinque milla
soldati, che questi signori sono in obligo di dar alla
Francia ne’ suoi bisogni in virtù di aleanza, il che
non si crede siano per fare, mentr’essi in questi
suspetti ne hanno bisogno per sé stessi; onde
si tiene, che vi habbi a nascer qualche disgusto.

--- page 029r---
Quando siano necessitati a dar le sudette genti si è consul-
tato perché il Paese non resti vuoto, et per dar anco
a conoscer la propria necessità di star pronti alla
difesa per ogni accidente, dar commissione alli capitani
delle compagnie di rinforzarle dalli 60 alli cento
soldati, havendone buon pretesto per le levate, che
vano innanti delli arciduchi, havendomi detto il signor
Bernvel, che sue Altezze hanno dato per la cavalleria
40 filippi per cavallo per far più presto la levata.
Et viene scritto qui, che pur si publica, che habbi tanto
questa quanto l’infanteria a servir per Italia; ma
che Spagnoli sono in pena per dove, et come habbino
a passare; et se lo doveranno far in grosso o alla
sfillata: tuttavia viene conduto poco; sapendosi
bene, ch’essi Spagnoli non fano così impensatamente
le cose.
L’ambasciatore di Svetia fece l’instanza di haver levata di mille
doicento fanti sotto sei capitani, et di più di trecento
marinari. Si crede, che non gli sarà negato perché sono
in obligo questi signori di assistergli per aleanza, et egli
dimanda l’aiuto per il sospetto di Polonia, che pur
si ha avviso, ch’egli ancora armi alla gagliarda,
come ho detto.

--- page 029v---
Non è comparso il conte Gioanni di Nassau per l’instanza delli
cento cavalli per il Christianissimo. Ma l’ha fatta far del suo luogo-
tenente, il qual presentata la scrittura, et essendogli detto
che attendesse qualche giorno per la risolutione, et dal signor principe
Mauritio, che non occorreva pensarci, se n’è andato
con disegno di far la levata in Alemagna.
Io fui al signor Bernvel domenica, che mi promesse, che have-
rebbe procurato, che fosse ispedito l’affare del conte di
Levenstein. Et questa mattina il secretario dell’assemblea
m’ha portata l’ispeditione in scrittura della quale ne
mando la traduttione. Intenderà la Serenità vostra che si
vuole, che sia fatta la condotta delle genti per la via
delli doi fiumi Veser, o Eems.
Io ho pregato il secretario
che ringratii questi signori di quanto han fatto in grati-
ficatione di vostra Serenità. Non è tutto quello si desiderava
ma vi è parte, et parte. Il Schiaveliski disegna
partir dimani per andar a trovar il signor conte di
Levenstein perché risolvi quanto occorrerà, et mi
avviserà; onde tanto più prego la Serenità vostra avvertirmi
come mi doverò regolare in questo negotio mentre
lontano ha ad esser l’imbarco, come scrissi riverentemente
a vostra Serenità nelle mie lettere de’ 18 del passato.
Partì martedì di qua il figliolo del signor marchese di

--- page 030r---
Bada, il qual fu a prender licenza da me, et mi pregò di
nuovo a scriver a vostra Serenità ch’egli le vive riverente servitore, et
che stimerà a sua gran buona fortuna il poter un giorno
mostrarlo per effetti. Io lo ringratiai, et gli promisi di
fare l’ufficio, et lo revisitai.
Il suo maggiordomo ancora, che ho conosciuto a Stucart
nel passaggio, che feci per di là fece offerta di sé stesso
al servitio della serenissima Republica, et me lo ha fatto repli-
care dal sudetto Schiaveliski, il qual dovendo
ritornar a Venetia per compir all’obligo della
sua condotta, haverà carico di rappresentar a lei
o all’illustrissimo signor Savio alla scrittura la buona volontà
et desiderio di questo soggetto, ch’è buon soldato per
l’informatione, che n’hebbi, et è stato capitano alle
guerre d’Ongaria, et parla buonissimo italiano.
Prego il signor Dio, che concedi alla Serenità vostra et a cadauna
delle Signorie vostre eccellentissime felici le santissime feste di Pasqua;
et a quella serenissima Republica augumento di prosperità,
et gloriosa vittoria nelle sue honoratissime imprese. Gratie etc.
Dall’Haya a’ 11 marzo 1617
di vostra Serenità
humilissimo et devotissimo servitore
Christofforo Suriano

--- page 030v---


--- page 033r---


--- page 033v---
Al serenissimo principe di Venetia
2da


--- page 031r---
Deliberatione de’ signori Stati sopra l’instanza del signor conte di Levenstein.
Doppo che li signori Stati Generali de’ Paesi Bassi Uniti hanno
maturamente deliberato sopra la propositione fatta nella
loro assemblea per parte della serenissima republica di Venetia
dal signor Christofforo Suriano residente presso di loro, et
secretario di Stato di essa, et secreto in conformità
della lettera di essa serenissima Republica scritta alli detti signori
Stati a’ 16 decembre passato perché fosse permesso
al conte Georgio Lodovico conte di Levenstein signor di
Sterpal, et colonello nel servitio di essa libero passo per
questi paesi, con una piazza d’armi in essi per tremille
soldati da piedi, che deve levar nell’Alemagna,
et transportar per mare verso Venetia. A qual
fine il detto signor Conte tratterebbe, et accorderebbe con
marinari, et altri di questi paesi sopra il nolo de’
vasselli, provisioni de’ viveri, et altre commodità
necessarie per il detto transporto, et viaggio a contento
di ognuno, in maniera de questo Paese, né alcuno
de’ suoi habitanti, non riceverà alcun danno,
o interesse, li medesimi signori Stati Generali desiderando
in ogni modo compiacere alla detta serenissima Republica (per
quanto sta in loro et secondo che li affari li
permette) hanno dichiarato, et dichiarano con
queste, che acconsentono, che ’l detto signor conte
di Levenstein (havendo fatta la detta levata di
tre milla fanti) li potrà far dessender per il Weser,
o Eemse; et non per il Reno, o all’intorno verso
questi paesi, per imbarcarli sopra le bocche delle 
--- page 031v---
 dette riviere de Weser, o Eemse, et essi signori Stati
daranno ordine, che ’l detto signor Conte a questo fine
sarà sufficientemente accommodato a suo proprio
costo, spese, et interesse de’ vasselli,
viveri, munitioni, et altre commodità, et provisioni
necessarie per il detto transporto in questi paesi.
Fatta nell’Haya nell’assemblea de’ signori Stati Generali
li 9 di marzo 1617
Per ordine de’ detti signori Stati
Generali
Arsen secretario

--- page 032r---


--- page 032v---
Deliberatione de’ signori Stati sopra la
instanza del signor conte di Levenstein
nelle 2de
