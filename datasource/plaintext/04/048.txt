
--- page 256r---
2da
Serenissimo Principe
la curiosità, ch’è nel signor principe Mauritio di saper degl’avvisi
et delle fattioni in Italia, mi servì di buona occasione, per esser con
lui, et lo feci volontieri per poter nel corso del ragionamento
far qualche ufficio seco, secondo che lo portasse l’opportunità
a pro degl’interessi, et del servitio della Serenità vostra sopra quanto
ella mi scrive nelle sue lettere de’ 23 del passato per il
disordine che segue della soldatesca. Havevo appresso di me
un disegno, che ultimamente è stato impresso costì del sito, et
stato del campo, et dei posti tanto di vostra Serenità quanto
dell’inimico, et glielo mostrai, per dar materia a sua Eccellenza
di dir qualche cosa. Andò divisando sopra tutti i luochi
tanto di qua, quanto di là il Lisonzo, considerando l’asprezza
della montagna, ma più la difficoltà di haver così tosto
Rubia per la qualità del sito, et per intender esser quivi
il sforzo dell’armata arciducale; et io dissi, che speravo,
che in fine le truppe di questi paesi haverebbono havuta
la gloria di far cader quel forte in mano della serenissima
Republica aggiungendo, che forse fino a quest’hora
vi sarebbe anco capitato, se maggior fosse stata la
diligenza, et la prontezza dei soldati; ma che essendo
alcuni mal contenti dei loro capitani erano andati lenti
agl’effetti. Et perché mostrò il signor Principe desiderar
di saper d’avantaggio gli dissi, che le militie si
mostravano poco contente del trattamento, mirando 
--- page 256v---
 alcuni dei capitani, per quanto intendevo, molto poco a corrisponder
alla pontualità, colla quale la serenissima Republica contribuiva di tempo
in tempo il denaro per li pagamenti, onde ne nasceva il disordine
o per la fuga de’ soldati; o per la loro tepidezza nel far il suo
debito; et per tanto pregavo l’Eccellenza sua, che con quella
maniera, che paresse più propria alla sua prudenza
apportasse il rimedio necessario al bisogno; che ero ben
certo, che ’l signor conte Gio. Ernesto vi haverebbe rimediato: tuttavia
l’avvertimento di sua Eccellenza haverebbe sempre giovato. Por-
tando questo ufficio con quella maggior desterità, che seppi[.]
Mi rispose ella, che non haveva con questo ultimo ordinario
ricevuta alcuna lettera, et però mi ringratiava della
communicatione delli avvisi, et nel particolar della soldatesca
disse non è meraviglia se alcuni di quelli, che fuggono fano
compianto contra li loro capitani, essendo ciò praticato
del continuo nell’armate, et tra fugitivi; et ch’era
sicura, che se ’l Conte suo cugino havesse saputo non have-
rebbe comportato, che fosse ritenuta cosa alcuna di quello, si
deve ai soldati; che poteva esser, che li capitani si volessero
da essi far pagar le armi, o detraher qualche debito,
ma questo non si doveva far tutto in una volta; che erano
tanto ben pagati dalla serenissima Republica, che dovevano anco
dar il debito pagamento alle genti, et mi promise di
scriverne al signor Conte, et che haverebbe mostrato seco di 
--- page 257r---
 haver presentito questo da altra parte, che da me, et lo
haverebbe essortato a non lasciar prender piedi a questo incon-
veniente; essendo che senza dubio col proseguire ridondarebbe
in danno publico, et dall’altro canto non riuscirebbe di alcun
servitio, né di honore al Conte. Con sua Eccellenza particolarmente ho
stimato a proposito l’ufficio, perché, provenendo dalla
mano di lei l’avvertimento gioverà molto più, che da
quella di qual si sia altra persona, et sono sicuro, che
le lettere dell’Eccellenza sua, che sono qui aggiunte non conteni-
rano questo solo, ma altri avvertimenti ancora.
Dalle precedenti mie haverà vostra Serenità inteso quello che fu scritto
qui della voce sparsa intorno alle armate di lei, et
di Napoli; et quelli, che amano il servitio della Serenità vostra
haverebbono volontieri voluto, che si fosse confermato
il primo avviso, come l’Eccellenza sua me lo disse con molto affetto
et io la ringratiai del buon animo, che dimostrava
verso gl’interessi della Serenità vostra.
Entramo poi a parlare delli affari di Savoia, et sopra gl’av-
visi di Milano fece sua Eccellenza conietura, che difficilmente have-
rebbe potuto il signor Duca sussister, et mantener la piazza
di Vercelli, quando di Francia non fosse capitato prontamente
il soccorso, onde tanto più strinsi, et coadiuvai con li miei
ufficii il servitio di sua Altezza per la quale questi signori hanno
dichiarato quanto ella intenderà più a basso, et sua Eccellenza 
--- page 257v---
 mostrò meco, che maggior servitio del signor Duca sarebbe stato,
che ’l soccorso si fosse fatto con genti, che con denari; et soggiunse,
che non era ancor del tutto informata di quello che li
signori Stati havessero risoluto, che però non haverebbe mancato
di adoperarsi: perché al buon principio dell’ottima volontà
loro verso sua Altezza corrispondesse miglior effetto nella pronta,
et buona essecutione.
Venuta la risolutione al deputato del quartier di Nimeghen
della provincia di Gheldria si cominciò a trattar di passar
avanti nel deliberar di assister al signor duca di Savoia
et doppo varii discorsi capitorono sabbato questi signori
in risolutione di contribuir per aiuto a sua Altezza doicento
milla fiorini per quattro mesi, che comincieranno al
primo di agosto, et se la guerra haverà più lungo costo
di pensar a proveder, anco più per la continuatione.
Alcuni col senso di sua Eccellenza hanno stimato che fossero meglio le
genti pagate sì per la sicurtà della distributione delli cinquanta
milla fiorini che fanno dodici milla, et cinquecento ongari al mese
come per la riputatione, dovendo esser anco in Piemonte
genti di questi paesi; altri sentono altrimenti monsignor di
Monthou molto volontieri haverebbe presa la cavallaria,
(ch’è quell’aiuto che con genti è il più facile, et il più
ispedito) perché sperava di haverne per capo il signor
principe Henrico fratello di sua Eccellenza che si era lasciato 
--- page 258r---
 intender, che volontieri haverebbe fatto il viaggio per essercitarsi
nel suo mestiero della cavallaria, il che il medesimo Principe
disse a me ancora avanti hieri, che fui a sua visitatione.
Si sono però considerati molti rispetti, et per la persona sua;
et perché li signori Stati haverebbono temuto di qualche incontro
che havesse potuto al presente romper la tregua; et forse per
non venir a così ampla dichiaratione et io l’haverei voluta
perché haverebbe servito agl’interessi communi, et perché mentre
la cavallaria fosse stata al servitio di sua Altezza questi quattro
mesi si era anco in sicuro, che haverebbe doppo continuato
il soccorso. Ancorché la materia non sia decisa sentendo monsignor
di Monthou le difficoltà, et parendoli non potersi prometter
che faccino altra risolutione, che di dar il denaro, come lo ha
cavato ultimamente dal signor Bernvel, con lui, et con l’Eccellenza sua si è
lasciato intender, che lo piglierà, perché con parte di esso fa
pensiero partendo immediate di passar in Alemagna et ivi
coadiuvar, et solicitar l’ispeditione del signor conte di Mansfelt;
et eccitar coll’essempio quei principi a far essi ancora
la parte loro. Con credenza di dover tornar qui a ringratiar
espressamente per nome di sua Altezza et solecitar se vi sarà il bisogno
per nuovi aiuti, passati li quattro mesi sudetti. Io sento
piacere di poter una volta dar questo avviso a vostra Serenità
ma vorrei bene, che maggior fosse stata la summa: tuttavia
per questo principio si può contentare, et promettersi 
--- page 258v---
 d’avantaggio del buon animo di questi signori verso sua Altezza. Gratie etc.
Dall’Haya a’ 11 luglio 1617
di vostra Serenità
humilissimo, et devotissimo servitore
Christofforo Suriano

--- page 267r---


--- page 267v---
Al serenissimo principe di Venetia
2da

