
--- page 154r---
3a
Serenissimo Principe
non venero a questi ambasciatori di Francia lettere dalla corte,
che domenica passata con tutti li particolari delle cose successe
doppo la morte del marascial d’Ancre, del ritorno
della maggior parte dei principi alla corte, della mutatione
del governo della partenza della Regina madre per
Blois, et di molti altri particolari prima noti alle Signorie vostre
eccellentissime che a me, de’ quali tutti monsignor di Murier venne
hieri a farmene communicatione, rallegrandosi meco
(come disse) che hora potevano sperar li buoni amici
et vecchi collegati della Corona, come in particolar era
la serenissima Republica di haver nelle sue occasioni ad haver
sempre pronta l’assistenza del Re, difondendosi in
questo proposito con pienezza di parole. Al qual
ufficio io procurai di corrisponder con dimostratione
di affetto molto contento di sentir così buone nuove
et che la Francia pur respirasse da’ passati travagli
dicendo, che potevo assicurare, che la serenissima Republica
haverà ricevuto gran contento di così buon avenimento
usando intorno ciò di quei altri concetti, che
stimai più proprii per confermar ad esso Ambasciatore
il particolar desiderio ch’ò nelle Signorie vostre eccellentissime della 
--- page 154v---
 conservatione della Francia, della sua quiete, et del felice
governo di sua Maestà. Tanto ho detto hoggi anco all’
ambasciator della Nua, ch’è venuto a licentiarsi da me, dovendo
partir per Francia, come mi ha detto fra doi giorni. Et resterà
qui monsignor di Murier, il quale mi disse, che sperava, che
sua Maestà li accordasse di poter far il viaggo in Francia
che tanto tempo è ch’aspetta per riveder le cose sue
et per tornar poi qui alla sua residenza. Ma si è tuttavia
qui nell’opinione, ch’egli non habbi a fermarvisi
lungamente massime tornando monsignor di Buglione alla
corte il quale havendo auttorità appresso il Re, si crede
che senza dubio tenterà, che sia rimosso da questa
carica, non essendo amato da esso Buglione; anzi odiato
et chiamato da lui, come dicono, il mio picciolo traditore.
Hieri mattina furono essi ambasciatori nell’assemblea dei
signori Stati per dar conto in generale delle cose passate
et monsignor della Nua in un medesimo tempo si licentiò.
Non hanno fatto alcun ufficio nel proposito dell’
assistenza deliberata di dar alla Maestà christianissima perché
ella aspettava, che monsignor di Langarach facesse
l’ufficio a nome de’ suoi signori in questo particolare 
--- page 155r---
 et toccarà a monsignor di Murier essequir la commissione
che sta attendendo di giorno in giorno.
La contentezza della mutatione del governo si conferma
in ognuno, et ognuno sente piacere dell’intender
il pronto ritorno de’ principi in corte. Del duca di
Buglione s’iscusa qui la dilatione colla necessità, che ha
di trovar rimedio al sodisfar le genti del colonnello Ghent che
stavano alle frontiere della Francia, se ben sperava
che ’l Re havesse contribuito a questa spesa, et monsignor di
Murier mi disse, che al duca di Ghisa era stato ordi-
nato di passar alle frontiere per tagliar in pezzi (così
parlò) essa cavallaria se havesse voluto entrar in
Francia.
Della detta cavallaria viene scritto qui, che molti desideravano
d’indur il Christianissimo a mandarla o tutta, o una
buona parte al signor duca di Savoia, et che il signor marascial
di Buglione in particolare l’haveva fatto proporre al
Re il che inteso da monsignor di Monthou, che hieri
verso la notte fu qui di ritorno, et saputo da me
che andai a vederlo (havendomi fatto intender il suo
arrivo) che continuava tuttavia in molti la buona 
--- page 155v---
 dispositione che si debba far assistenza a sua Altezza, hoggi essendo
venuto a trovarmi mi ha conferito, che havendogli sua Eccellenza
detto qualche cosa di detta cavalleria, che sarebbe bene
che ne procurasse una parte da questi signori, egli le havea
risposto, che havendo inteso, che se ne era trattato in
Franza voleva lasciar la carica agl’altri, et attender
a sollecitar altri aiuti perché troppo tempo si perderebbe
nell’inviar al Ghent, et aspettar risposte, et l’Eccellenza sua
haveva laudato il suo senso.
Mi disse nel proposito della risolutione de’ principi dell’Unione
quello appunto, che scrissi la passata settimana, che erano
risoluti; ma del quanto né del come non vi era la
dichiaratione, et volevano attender a questo per
poter veder il fondo di quanto havevano per saper
come potevano assister al signor Duca, dicendo che
non stimavano proprio servitio di sua Altezza né loro
riputatione l’imbarcarla con speranze; che
quanto alli deputati delle città non si poteva dir
che non havessero acconsentito; ma solo si erano
riserbati di parlarne alli loro superiori, havendo
una constitutione di non volersi tener con altri, che con 
--- page 156r---
 li principi di Germania, senza mescularsi in cose de’ principi
stranieri; et mal volontieri col signor duca di Savoia in
questi tempi per esser città imperiali, né haverebbono
caro dichiarirsi così espressamente contra la casa d’Austria
ma li principi che non possono far gran cosa senza
l’aiuto di esse haverebbono procurato,
che le dette città dessero, et se lo promettevano; ma
che elle però per non interromper il suo ordine, et per
il proprio rispetto daranno il denaro ai principi
sotto titolo d’imprestido. Io gli communicai quanto
era passato sin qua doppo la sua partenza,
et li concetti che erano corsi, et egli mostrò di
havermene molto grado; né io mancarò di essequir
nel coadiuvar le cose sue a servitio di sua Altezza li commandamenti
che precedentemente ho havuti dalla Serenità vostra.
Quanto più si va protrahendo il rimedio al trovar un
buon accordo alle differenze di religione tanto si accresce
nei petti delli appassionati l’imbecilità del non conoscer
il proprio male, et il pericolo iminente della dilatione
et il popolo in particolare che tiene la parte gomorista
par che si lasci intender di non voler più soffrire. Li 
--- page 156v---
 deputati ogni dì sono insieme; par che alcuni concorrino
all’opinione del re della Gran Bertagna di convocar
un sinodo; ma di quelli, che non vorrebbono aprir questa
stradda alli spirituali sono alcuni, che tirano indietro.
Ultimamente fu proposto di chiamar di Francia, d’Inghilterra,
del Palatinato, et di Svizzeri, et Grisoni quattro per
cadauna parte de’ più proveti theologi per consultar, et
deliberar con altri del Paese sopra questa materia non si
sa quello succederà. Sua Eccellenza pensava di far un poco
di viaggio per riveder in qualche parte le militie
del Paese; ma non vuol partire, perché teme che non
succedi alcun scandoloso accidente, sentendosi sino alcu-
ni di quelli della vecchia religione, che dicono queste
formali parole possibile, che non troveremo un giorno
da disfarsi d’un altro marascial d’Ancre. Applican-
dosi le parole per quanto si scuopre da discorsi, al signor
Bernvel: ma egli dall’un canto camina con gran
prudenza in procurar di divertir li mali sensi;
et dall’altro sua Eccellenza colla sua auttorità tiene in freno
et la lingua, et la passione de’ mal intentionati. Gratie etc.
Dall’Haya a’ 16 maggio 1617
di vostra Serenità
humilissimo et devotissimo servitore
Christofforo Suriano

--- page 157r---


--- page 157v---
Al serenissimo principe di Venetia
3a

