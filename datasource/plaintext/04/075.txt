
--- page 400v---
3a
Serenissimo Principe
ho veduta la scrittura, che vostra Serenità mi manda per informatione
ispeditale dall’eccellentissimo signor general Veniero. Il contenuto d’essa
conforma con l’inclinatione di queste genti da mare, le quali
non ha dubio, che intraprenderanno sempre volontieri
l’opera, quando la Serenità vostra havesse animo di danneggiar
l’inimico per la stradda, che viene raccordata, et le
risponderebbono profitto. Destramente senza mostrar
curiosità né volontà in quello negotio ho procurato per
via di discorso cavar qualche senso, et trovo, che non
sarebbe difficile alla Serenità vostra venir al disegno; ma in
questa maniera, ch’ella accordasse una o più navi
sotto titolo di valersene a suo servitio, et difesa: perché
non haverebbe difficoltà (come credo certo) di ottenerne
la permissione da’ signori Stati, accordando a parte con
li patroni, o marinari di esse per le represaglie,
butini, et quanto dovessero render al publico, et
che questi havessero ad esser transportati o a Venetia,
o in Candia, o in altre isole, o porti di mare della
giuridittione di quella serenissima Republica perché, come
represaglia non sarebbe accetata né in questi porti, né 
--- page 400r---
 in quelli d’Inghilterra per non haver quella Corona, né
questi Stati communanza di guerra con la Republica cor[r]a
l’inimico. Et di tal maniera, et non altrimenti per quant[o]
comprendo, et ho cavato da huomo di buon senso si [po-]
trebbe dar bandiera o patente di corso, et for[…]
se si potesse haver mezo di trattar colli stessi co[…]
che sono fuori si troverebbe gran prontezza: tuttavia
con essi corsari è negotio da non ne far il vero fondamento, che ricercare dal-
l’intrapresa. Il che è quanto posso dire riverentemente in questo proposito.
Fino in tempo del re Henrico Quarto di Francia era […]
il trattato della Compagnia dell’Indie Occidentali, et se
viveva quella Maestà mi è stato affermato, [che]
sicuro sarebbe andato innanti, et che l’istesso […]
haverebbe per la parte sua esborsati dodici toni d’oro.
Hora questo negotio resta sospeso, ma non intermesso
essendo fuori alcuni de’ deputati, che devono attender
alla revisione dei capitoli, conditioni proposte e
nelle quali per diversi interessi tanto publici, che
privati si rende difficile l’effettuatione. Alcuni
dicono, che monsignor Bernvel attraversa; ma in […] 
--- page 399v---
 egli promuovono difficoltà per andarle risolvendo, affinechè
si possi caminar con sicurezza in negotio di tanto momento
la compagnia, che trafica nella Ghinea offerisce per
parte sua dar 15 mila toni d’oro, che ogni tono viene ad
esser 100 mila di questi fiorini o 25 mila ongari; et la Compa-
gnia dell’Indie Orientali né offerisce 10 mila in maniera
che ricercandosi quaranta in 50 mila toni d’oro per il
principio vi restarebbe a trovar la metà in circa.
Molte delle città di Holanda, et Nortlandia, et anco
di quelle delle altre provincie concorrono con il loro
senso a questo negotio, et vorrebbono pur, che se ne
venisse a capo; ma li stati di Holanda vogliono
havervi sopra matura consultatione, et hora impediti
nell’affare di religione resta anco impedito il caminarne
innanti. Vogliono qui, che restando stabilita
questa compagnia riuscirebbe di grandissimo danno
allo Spagnuolo per il trafico, poiché trovandosi in
diverse parti di quel paese dell’Indie Occidentali
molti di questi popoli, et particolarmente in un sol luoco
da 30 zelandesi con l’assistenza del nuovo sforzo 
--- page 399r---
 si farebbono gagliardi, et venirebbono ad avanzar
grandemente con levar se non l’intero almeno una
grandissima parte del trafico alli Spagnuoli. Di quello [che]
succederà ne darò alla Serenità vostra riverente avviso [Gratie etc.]
Dall’Haya a’ 29 agosto 1617
di vostra Serenità
humilissimo et devotissimo servitore
Christofforo Suriano

--- page 400bisr---


--- page 400bisv---
Al serenissimo principe di Venetia
3a

