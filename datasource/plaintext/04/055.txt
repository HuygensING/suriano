
--- page 298r---
2da
Serenissimo Principe
doppo molte instanze, et soleciti ufficii ha il signor di Monthou ottenuto
quanto desiderava da’ deputati delle Provincie, che hanno
dato ordine al thesoriero di esborsar il denaro al primo di
agosto, et che in tanto egli sopra la loro parola possi prometterli
al signor di Monthou, il quale ha trattato col Calandrini, che li farà
haver il denaro a Norimbergh. Hier mattina fu a rin-
gratiarne li signori Stati, et a prender licenza da essi per partire.
Rinovò in brevi parole quanto disse anco nell’altra audientia
intorno il desiderio di sapere quello che sentissero sopra
le propositioni di unione delli suoi precessori. Fu replicato
da’ signori Stati l’ottima volontà loro verso sua Altezza, et che l’animo
di essi era di far cose maggiori per lei; ma che non si poteva
quanto si voleva per li proprii affari dello Stato. Et quanto
all’unione, che haverebbono considerato quello che potesse
mettersi ad effetto, et forsi avanti il partire gli haverebbo-
no detta qualche cosa. Mi è stato riferto, che questa
sera otto dei signori Stati devono cenar con lui, et che forse
gli parleranno di questo particolare, che per quanto ho
potuto penetrare sarà in parole generali, cioè che
hanno desiderio di unirsi, et stringersi con sua Altezza, et con
tutti quei principi, che haveranno la medesima volontà
di contrapporre all’insidie spagnuole, et di contra-
minare alli loro disegni. Alcuni emuli, et invidi del
signor Bernvel dicono esser egli causa, che non si facci 
--- page 298v---
 cosa di buono, et che impedisca la trattatione di colleganza; et quando
si è venuto a proposito della serenissima Republica habbi detto, che
le mie sono parole, et che non ho alcun ordine né auttorità
di trattarne, et così tiri indietro artificiosamente il tutto. Et
vi sono pur alcuni che vorrebbono, ch’io mi dichiarissi, et io
ascolto, et aspetto. Et doi giorni sono il signor Vandermil mi replicò, che di gratia tenessi secreto
il negotio, che rissaputo non s’intorbidasse, et che gli
haveva adimandato il signor Bernvel se me lo haveva
detto. E gran cosa, che tutti
o una gran parte sgridano, et sparlano contra esso
Bernvel così per il fatto della religione, come per altro
tuttavia non vi è chi sappi fargli ostacolo di rilevo.
È stato per tre o quattro giorni in casa retirato, et
viene publicato, che sia stata artificiosa indispositione,
se ben è vero, che alle volte quando qualche cosa che
si tratta di momento non li va a gusto o non desidera, o
non senti che prosegui, si retira, et fa dir di esser
indisposto. Questa ultima retirata è stata doppo
che la moltitudine de’ mercanti, che venero qui la
settimana passata fecero l’instanza, che riverentemente
scrissi haver essi deliberato di fare. Disse alli mer-
canti, che la causa dell’accidente nasceva da loro, perché 
--- page 300r---
 condotti dall’aletamento del guadagno mandavano li vasselli
in Spagna, dove non bisognava, et che hora venivano a
molestare. Gli fu risposto, che se andavano in Spagna
non era per avaritia, come pareva, ch’egli volesse inferire; ma
per poter col guadagno sostener le gravezze, che sono necessitati
per la conservatione del Paese, et perché volevano mostrare
colla via del comercio libero nel regno di sua Maestà catholica
la volontà di questi popoli di non voler alterar la tregua,
ma che si meravigliavano grandemente di lui, che sempre si
mostrasse così partiale nelle cose di Spagna, né sapevano che
dirne, et furono aggiunte altre parole, et susuramenti
che andorono a ferir l’orrecchie di esso Bernvel). Ma
come si sia non mi par che le parole contra di lui vagliano
che per parole: perché si è impossessato tanto dell’animo
di molti delle Provincie, che non so vedere, che così facilmente
si possi abbatter la sua invidiata auttorità. Parlando
io col signor principe Mauritio dell’instanza fatta da’ mercanti
per haver vinti, o trenta navi da guerra, come scrissi,
disse, che haveva laudata la loro opinione, et consi-
gliatili a star fermi nell’instanza; et aggiunse sor-
ridendo, ch’era ben di dovere, che se volevano, come
desideravano mandar un commissario, o ambasciator in Spagna
per haver li loro vasselli, et esser sodisfatti delli denari
et delli interessi patiti vi andasse ben accompagnato.

--- page 300v---
Et come comportava la carica del soggetto; et li contrarii si
servono del signor principe Mauritio, come di contrapeso al
signor Bernvel: ma se bene queste doi auttorità vanno ripartite
in questo Governo: l’una et l’altra però sono rette dalla
prudenza de’ possessori di esse; et ancorché pari,
che si contrasti tra di loro la precedenza: con tutto ciò non
corrono a quel precipitio, che li poco intendenti temono,
et li mal affetti vorrebbono.
Domenica di sera rivenne da Brusseles il messaggiero, che
questi signori spedirono alli arciduchi con la risposta da sue Altezze
che non contiene altro, che complimenti di displicenza
del seguito in Spagna per l’arresto delle navi,
et promessa di scriver, mandar le lettere de’ signori Stati,
et far ufficio efficace in conformità con la Maestà catholica
per la restitutione, ch’è quello appunto, che si aspettava;
ma non so come li compartecipi nel danno resteranno
contenti, et se maggiormente soliciteranno il voler altri
effetti, come par, che alcuni vadino dicendo, che li
mercanti non desisteranno dal tentar di haver le
navi da guerra per mandar con esse a ricuperar il tolto
et a rifarsi altrimenti della pretesa perdita, et interesse.
Venero a me li mercanti interessati nelli vasselli, che sono stati
trattenuti a Venetia, doppo haver nell’assemblea generale
fatta la loro indoglienza, et presentata la richiesta, che 
--- page 301r---
 vostra Serenità haverà qui aggiunta tradotta nel nostro idioma
facendo meco ufficio conforme: perché io li raccommandassi
a vostra Serenità pregandola o adoprar li loro vasselli al suo
servitio, overo licentiarli con sodisfar alli danni, et
interessi, che havevano patito in tante settimane, che
erano là, doppo haver scaricate le mercantie, et noleggi
fatti. Prima era stato a trovarmi il secretario dei signori
Stati, et a nome loro, con darmi la richiesta, havevami
parlato della medesima maniera. Et io con l’occasione, che
mi trovai con sue Signorie per il negotio del signor conte di Levenstein
li ringratii di quanto mi havevano fatto sapere: perché
così mi havevano data materia di poter farli chiari
della vera causa, che haveva mossa la Serenità vostra a non
lasciar partir detti vasselli, il che feci con li concetti detti a’
particolari la passata settimana, et dipendenti dalle
precedenti informationi, et commissioni di lei. Et li signori Stati
non mi aggiunsero altro, se non che mi pregavano a scriver
a vostra Serenità in ogni miglior maniera, perché li mercanti fossero
sollevati, havessero li loro dritti, et non patissero senza colpa.
Io replicai, che haverei essequito; ma mi consolavo, che
sue Eccellenze conoscessero la retta intentione della Republica
et ch’ella s’era mossa con buon fine per questi popoli, et
per regola di buon governo quanto all’interesse pro-
prio, per non render più forte il commune inimico, che 
--- page 301v---
 sarebbe stato, se li vasselli gli fossero capitati in mano, il che
sapevo, che da loro non era desiderato. Et in questa sostanza
ho anco parlato ai mercanti; et li ho quanto più mi
è stato possibile resi sodisfatti.
Questa mattina poi sono venuti a trovarmi alcuni altri
che hanno pur qualche interesse nei detti vasseli, ma
particolarmente nel pagamento per il nolo della condotta
delle genti del Wassonhoven; facendomi grandissima instanza
perché vostra Serenità tenisse la mano, che fossero pagati o
dal colonello successore, o dalli capitani. Mi hanno mostra-
te lettere, nelle quali li vien scritto, che vostra Serenità haveva
deliberato di far donativo di dieci, o dodici milla ducati
alli capitani del detto Colonello con questo, che fossero dispensati
a’ soldati, il che riusciva a loro molesto, poiché speravano
con questo esser risarciti. Io risposi, che di ciò non
sapevo cosa alcuna; ma solo, che il Colonello haveva
havuto quanto da vostra Serenità era stato concertato seco
et che non haveva altro obligo. Mi pregorono di
nuovo a supplicarla, che tenesse la mano perché
fossero pagati, et per quanto ho potuto cavare parmi
che la pretensione sia intorno 24 mila fiorini. Et haverà
cura il signor Nicolò Perez di sollecitarne in qualche
maniera l’esborso; et prego la Serenità vostra, che ne habbi
qualche commissione per risponderli: perché altrimenti non 
--- page 304r---
 può questo partorir buon effetto in altra occasione di
condotta di genti. Vorrei anco poter risponder per li
altri, et particolarmente alli signori Stati per l’instanza, che me ne
hanno fatta. Et vostra Serenità haverà lettere delli medesimi signori
in raccomandatione di detti mercanti. Gratie etc.
Dall’Haya a’ 25 luglio 1617
di vostra Serenità
humilissimo, et devotissimo servitore
Christofforo Suriano

--- page 304v---
Al serenissimo principe di Venetia
2da


--- page 299r---


--- page 299v---


--- page 302r---
Potentissimi et nobilissimi signori li signori Stati
Generali delle Provincie Unite
Danno a conoscere con ogni riverenza diversi partionevoli di nave residenti
in queste Provincie esserli stato avvertito da’ loro marinari come l’illustrissimi signori
di Venetia ritenghi ivi le lor navi in aresto senza ritenerli in servitù da ser-
virsone senza alcuna promessa di farli pagamento, o di volerle rilassare
da poter fornire li loro viaggi, ancorché da’ detti marinari con ogni instanza
sia stato presentato diverse richieste per poter, o esser liberi, o saper in che im-
piegarsi, et come li detti aresti et ritenimenti riescono di gran preiuditio
et danno tanto alli suplicanti che altri che ci hanno parte et consecutivamente
a detrimento del comun Paese.
Son stati li suplicanti forzati ricorrer alle vostre Eccellenze come padri del Paese et
protettori del dritto de’ lor sudditi, suplicandoli riverentemente che piacci alle
Signorie loro scriver seriosamente alli illustrissimi signori di Venetia, et con instanza inter-
cedere che le navi di noi suplicanti possino essere relassate franche di spese
et danni dal aresto, o pure presi in servitio dalla Signoria secondo che da’
marinari li è stato presentato lor servitio senza tenerli più longo tempo
inutile con gran danno et detrimento: come alle sue Eccellenze per la protestatione
de’ dritti de’ lor suditti conosceranno convenirsi et con ciò etc.

--- page 302v---


--- page 303r---


--- page 303v---
Richiesta alli signori Stati Generali
delli mercanti interessati nelle
navi trattenute a Venetia
nella 2da
