
--- page 354r---
3a
Serenissimo Principe
havendomi un signore in questo luogo fatta veder una lettera scritta
d’Alemagna, et credo sia del signor Plesil consigliero del signor Principe
palatino toccante gl’affari particolarmente della Serenità vostra con il serenissimo Ferdi-
nando, se bene delle medesime considerationi et particolari espressi
in essa le saranno prima pervenuti: con tutto ciò ho
stimato a proposito cavarne il transunto, che invio colle
presenti perché vegga il discorso, et li concetti, che mi sono
parsi degni della notitia di lei.
Oltre altre levate, che qui viene scritto farsi in Bohemia mi
disse hieri il signor Bernvel, che alcuni signori di quel Regno
per rendersi benevoli al nuovo re Ferdinando havevano
fatta offerta di condur per servitio di lui da mille cavalli in circa
pagati del loro per tre mesi; che già vostra Serenità lo deve
saper, s’è vero; ma aggiunse la offerta è grande
ma non si crede qui, che tenirà. Anco dalla parte di
Brem par che si senti levarsi cavalleria, et infanteria
per il medesimo Ferdinando.
Esso signor Bernvel mi addimandò con grande instanza dove
fosse Castiglione, io gli dissi che ve ne erano molti;
ma che presuponevo, che mi volesse parlar di quello
ch’è contiguo allo stato della serenissima Republica rispose
di questo dico, io ripigliai, ch’era vicino al veronese. Mi
disse s’intende qui, che Spagnuoli vi mettino guarnigione 
--- page 354v---
 per introdurvisi a danno della serenissima Republica a quel confine
onde vostra Serenità haveva gran causa di aprir l’occhio perché tenderanno
ogni rette, et ogni insidia per opprimer se potranno. Et ho poi
cavato, che ciò è stato scritto a questo ambasciator d’Inghilterra cred’io
dal signor Wton.
Uno di questi giorni essendo stato a visitatione del signor Ambasciator sudetto
mi addimandò, se sapevo che ’l signor Lionello fosse ritornato da
Scotia, io dissi che havevo avviso della sua partenza di Edemborg
et egli doppo qualche altre parole soggiunse, mi meraviglio
che la serenissima Republica nella congiontura de’ presenti tempi che
sono tanto fastidiosi non facci, che vi sia un ambasciatore appresso il Re
mio signore. Io gli risposi, che come sapeva era già destinato
quello, che è appresso il signor duca di Savoia; ma che havend[o]
in mano quegl’affari, ne’ quali concorre tanto interesse com-
mune, et essendone egli informatissimo si tratteneva là aspett[ando]
qualche buon radrizzo; rispose è vero, et par che sia ordinario
di ogni principe non levar li ministri informati. Et poi mi
addimandò se era vero quello che li veniva scritto, che l’eccellentissimo
signor Simon Contarini fosse per passar alli p[…] di Germania
che così gli veniva scritto, che doveva fare, doppo esser stato
alli principi d’Italia. Io dissi, che non sapevo, se non che
havesse commissione per questi; non aggiunse altro in questo
particolare, né si dichiari maggiormente del suo concetto.

--- page 355r---
Presero qui li partiali nel punto di religione chiamati gomoristi
di propria auttorità la Chiesa che si era loro presuposto
di concederli per le sue predicationi ancorché non fornita, et
doppo haver doi volte predicato fecero instanza al consiglio
di Holanda perché fosse reacomodata del tutto, come andava;
limitando anco il tempo alla risposta, et vedendo ch’ella
non veniva risolsero da sé pigliar operarii in quella
quantità, che stimorono propria a far assai in poco
tempo. Il consiglio sudetto per evitar lo scandalo
et forse l’effusione del sangue quando si havesse voluta
far ostacolo chiuse gl’occhi, sperando pure, che
sfogata la rabbiosa passione si trovasse un giorno
ripiego alla dissensione, et divisione publica.
Quello che li ha fatti più arditi è stata la dichiaratione
di sua Eccellenza del loro partito, et l’andar alle prediche come
continua, il che ha posto gelosia grandissima nella
parte aversa della quale fano capo il signor Bernvel
et è quella, che sostenta l’auttorità del Magistrato
la quale procura in quanto più può di stabilirla.
Si sono ridotti li stati di Holanda continuamente
per trovar ripiego all’accommodamento; ma non è
possibile incontrarlo tanto sono le parti ferme nelle
loro opinioni. Già qualche settimane li 
--- page 355v---
 magistrati di alcune città di questa provincia fecero descriver
qualche soldatesca sotto pretesto di voler contener in
ufficio il popolo, temendo dell’insolenza; et ultimamente
il magistrato della Brilla ha tentato di far giurar al
governator o capitano di esso luoco la fedeltà in sua mano; ma
egli vedendo, che vi era il pregiudicio di sua Eccellenza come generale
di tutta la soldatesca, et dipendente da lei, se ne
partì; et questi dipendenti dall’auttorità del Magistrato
dall’altro canto hanno deputati cinque, o sei, che sono
andati appresso il signor principe Mauritio, dicendogli
in sostanza, che havendosi l’Eccellenza sua dichiarita per la parte
de’ gomoristi, che contrasta di diretto all’auttorità del
Magistrato, et per questa dichiaratione devenuti più
insolenti, et per conseguente prevedendosi nell’andar
le cose innanti, che possono succeder disordini inevita-
bili col dubbio di qualche sinistro incontro a pregiud[itio]
della libertà publica, pregavano sua Eccellenza a voler assister
et mantener la riputatione del Magistrato, et che
ad esso fosse giurata fedeltà dalla soldatesca; ha
risposto il signor Principe, ch’egli si era conse[rva]to sem[pre]
fedele allo Stato, et haverebbe tenuta la [m]ano per[ché]
li magistrati non ricevessero alcun pregiudicio [fa]cian[o]
questo non fosse stato in pregiudicio della […] 
--- page 356r---
 del Paese, et della religione che professava, che era quella
per la quale è stata fatta la guerra, et era stata ne’
principi giurata di mantenere; che l’auttorità di lui
dipendeva dalli Stati Generali, et che a loro toccava
commandarli, et con essi si sarebbe regolato. Anco al signor
principe Henrico, et alla madre principessa d’Oranges hanno
li deputati sudetti fatta instanza in confor-
mità: et l’uno, et l’altra hanno risposto, che sono
servitori a’ signori Stati, et quanto venirà da loro commenti tanto
essequiranno. La confusione per questo punto
di religione è grande in questo Governo, et lo Stato è
amalato se Dio non vi mette le mani di un apparente
divisione, la qual non ha per ancora alteratione di gran
momento, come la più gran parte tiene, che sarà
niente, ma se continuassero le opinioni a fermarsi nel
non cedere, si teme di qualche inconveniente. Ascrivono
gran colpa di questo avanzamento di mala intelligenza
ne’ popoli alla sogestione del signor Bernvel, parlandosi contra
di lui assai apertamente; et dall’altro canto non lasciano
li contrarii di darne colpa a sua Eccellenza che si sia così apertamente
dichiarita per la parte adversa al Magistrato dicendo, che bisognava
stasse neutrale come fu il padre; ma si tiene per fermo, che se sua Eccellenza non faceva così era impossibile che non 
--- page 356v---
 succedesse qualche disordine con maggior pregiudicio delle
cose publiche. Li stati di Holanda si sono disciolti per
riunirsi verso li 15 in circa del presente mese; et si crede
che tutte le Provincie manderanno loro deputati per
intromettersi all’accommodamento di queste differenze
che Dio lo voglia, et liberi questo Stato dal veneno, che
par vadi serpendo per metter divisione, et atterrar li
animi ben intentionati alla publica libertà. Il che tutto
ho stimato degno dell’intelligenza dell’Eccellenze vostre illustrissime. Gratie [etc.]
Dall’Haya a’ 8 agosto 1617
di vostra Serenità
humilissimo et devotissimo servitore
Christofforo Suriano

--- page 359r---


--- page 359v---
Al serenissimo principe di Venetia
3a.


--- page 357r---
Translato d’una lettera scritta da Heidelbergh a’ 12 luglio
stylo vecchio
Nel proposito della guerra di Gradisca io vi dirò una circostanza degna di esser
intesa da voi, et s’io non m’inganno anco dalli signori Stati. Il re di Spagna non potendo
far la pace con Saurico senza comprendervi li Venetiani, et li Venetiani non volendo accettar
le conditioni, che li vengono proposte negl’articoli dell’accordo con l’arciduca Ferdinando
si è risoluto di fomentar la guerra di Gradisca, o Friuli non solamente con il soccorso, che trat-
tiene al detto Ferdinando sotto la carica di don Baldassar di Marradas, et Vique; ma anco
per una diversione per mare col mezo delli vasselli, et galere, che ’l vostro re di Napoli ha inviati
dentro il mar Adriatico, o golfo di Venetia affine che la serenissima di Venetia lasci di ascister al duca
di Savoia, o almeno non possi così potentemente assister a detta Altezza essendo sforzata impiegar
gran spese nella flotta ch’ella arma per far testa a quella del detto vostro Re, et mantenersi
nell’antico possesso del dominio, et giuriditione del golfo. Ma perché questa diversione non è per anco
assai bastante per guarentar il detto Ferdinando, il quale è indebolito et bisognoso contra le forze
de terra della detta Serenissima che sono grandi, il detto re di Spagna, che si trova, interessato di honore,
di riputatione, et stretto parentato, et affinità per soccorrer il detto Ferdinando (non potendo, né
volendo l’Imperatore mescolarsene apertamente) et tuttavia non havendo al presente modo sufficiente
per ministrar al detto Ferdinando quello, che gli fa bisogno, il detto re di Spagna consiglia
l’Imperatore et il detto Ferdinando di haver ricorso ai circoli dell’Imperio, et loro dimandar soccorso
contra la detta signoria di Venetia nel che si ha da notare che ’l re di Spagna spera ritrarne tre avan-
tagi, et utilità.
Prima pinsa con questo mezo coprir la sua impossibilità, et evitar la disreputatione nella quale incorrerebbe
alla vista di tutte la christianità se abandonasse il detto Ferdinando, et lo lasciasse perder (perché per
mancamento di denaro, che deve contribuir al detto Ferdinando, non è mai di gran lunga compitamente
dato, et di questa maniera quasi inutile al detto Arciduca.
Per secondo il re di Spagna resta tanto più potente in campagna in Piemonte potendo impiegar il
fiore, et il più gran sforzo delle sue armi contro il duca di Savoia.
Per terzo il detto re di Spagna non guadagnerebbe poco se con questo mezo potesse imbarcar li stati dell’
Imperio nella guerra contra li Venetiani, perché da questo ne potrebbe ritrare il suo profitto in molte
maniere.
Et infatti li tre più vicini circoli del Austria sono il circolo di Baviera, quello di Franconia, et quello
di Svevia, o Sovabe l’Imperatore et il detto Ferdinando hanno di già scritto al signor duca di Wirtembergh

--- page 357v---
(il quale con vescovo di Costanza ha la direttione nel detto circolo di Svevia) pregandolo di voler corrisponder
con buoni ufficii dandogli ad intender (per metterlo in appetito) che se il detto circolo di Svevia accorda
quattromilla fanti, come sperano, che saranno molto ben contenti, che ’l duca Giulio fratello del detto signor
duca di Wirtembergh ne habbi la carica. Se ciò riuscisse sarebbe cosa pregiudiciale alla causa commune
et al buon partito dell’Europa, ma noi si affaticamo qui per divertirla, et impedirla, o almeno ritardar
si longamente, che per quest’anno non potrà succederne gran effetto.
Io mi assicuro che costì si discorri dell’elettione del re Ferdinando di Bohemia le buone genti di quel
Regno stimano di haver fatta una buona brecchia al dritto della loro libera elettione, ma li buoni
patrioti sono stati o intimiditi, o transportati per la pluralità delle voci.
Quanto alla Corona romana io credo, ch’il detto Ferdinando l’haverà parimente senza gran difficoltà, et se l’
abboccamento dell’Imperatore e del detto Ferdinando con l’elettore di Sassonia segue come si dice, ciò sarà per
farne il preparativo parimente da quella parte. Tuttavia il detto Ferdinando vi può pervenire senza
anco la voce del reverendo elettore di Sassonia, perché è assicurato delle voci delli 3 elettori ecclesiastici. Poi essendo
re di Bohemia et per consequente elettore può dar a sé stesso la sua voce in vigor della bolla d’oro, et
tutto ciò non li si può impedirli che per la via dell’armi, et per consequenza col mezo di una guerra civi-
le, che è un boccone molto incommodo ad ingottire, et di dura digestione.
Un principe protestante dell’Imperio, che si voleva far compasitore rincontrarebbe mille difficoltà dentro
l’Imperio. Fra li Catholici romani non vi è che il duca di Baviera, che sia di qualche consideratione m[…]
egli non vi vuol aspirare, né procacciar la detta Corona romana per non romper con gl’Austriaci suoi
prossimi parenti (egli è cugin germano del detto Ferdinando, il quale è stato parimente maritato con la
propria sorella del detto di Baviera) et perché medesimamente il Papa non trova buono, ch’egli entri
in una disputa così ripiena di gelosia con quelli d’Austria, tenendo che le loro dissensioni non
pagano occasione ai protestanti di far in questo mentre i fatti lor in pregiudicio della sede Romana
et del partito papistico.
Vorrei sapere come questi signori assisteranno al signor duca di Savoia se sarà con denari, o con genti come viene detto
se viene della cavallaria noi certo habbiamo paura, ch’ella rancontrerà della difficoltà a passare; per
il signor lantgravio di Kassel è ancora in maniera offeso del passaggio del colonello Ghent, che essorta tutti li
stati et circoli del Reno di tener pronto il numero delle genti armate, che sono in obligo per opporsi a quelli
che vorranno passare. Oltre di ciò don Alfonso Casale ambasciator di Spagna residente in Lucerna in Svizze[ra]
è aspettato a Strasburgh. Si tiene ch’egli sia per convenir coll’arciduca Leopoldo et al[tri]
stati dell’Alsatia del mezo di fermar il passo al conte di Mansfelt, et altri che intraprende[ranno …]
passar per servitio del signor duca di Savoia.

--- page 358r---


--- page 358v---
Lettera da Hedelbergh nelle 3e
