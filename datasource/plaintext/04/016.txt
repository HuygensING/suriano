
--- page 085r---
3a
Serenissimo Principe
del conte Guglielmo di Nassau non vi è chi parli alcuna
cosa, et pur si trova qui il padre venuto ultimamente
col conte Giovanni secondo figlio. Fu egli sabbato passato a
visitarmi, et io l’ho revisitato hiermattina, et nell’uno,
et nell’altro congresso mi ha ringratiato di quanto ho
operato per il figliolo conte Gio. Ernesto, et m’ha pregato di
ringratiar vostra Serenità dell’haverlo acettato al suo servitio
come anco dell’honor, che haveva ricevuto il conte Gu-
glielmo; onde né dalla sua bocca, né da altri della
sua famiglia, né in corte ho sentita alcuna indoglienza
di quanto la malignità, et maldicenza di quel servitore
havesse potuto causar mala impressione. Anzi essendo
io come ho detto stato a visitar hiermattina esso
signor conte Gioanni il padre doppo lungo discorso del suo
particolar affetto verso la serenissima Republica, et del gusto, che haveva sentito, che ’l suo figliolo maggiore fosse passato
al suo servitio, mi offerse anco il secondogenito
perché da vostra Serenità fosse impiegato. Mi disse che quanto
al conte Gio. Ernesto non vedeva che potesse continuar
sempre a servirla sì per esser obligato a queste
Provincie, come anco per esser il primogenito della
casa: perché se piacesse a Dio di levar lui da questa
vita bisogna, ch’esso conte Gio. Ernesto, come
maggiore venisse al governo de’ suoi sudditi; disse 
--- page 085v---
 che vi concorreva anco un altro rispetto, et pareva a lui
considerabile, et per il quale forse vostra Serenità haverebbe più
prontamente condesceso all’offerta, che questo secondo
genito è catholico, che non haverebbe così dato sospetto
in Italia per li rispetti della religione, et in ogni modo
come nipote di sua Eccellenza et amato da’ signori Stati haverebbe
havuto in ogni caso le sue corrispondenze quando
la serenissima Republica havesse voluto far genti da questa
parte; oltre di ciò era conosciuto in Alemagna, in Francia, et a Turino, parlava la lingua italiana
onde tutte queste cose unite insieme con gl’adrizzi
et istruttioni, che gli haverebbe date teneva per
fermo; che vostra Serenità sarebbe stata molto ben
servita, formandosi appresso di lei nel regalar la sua
militia secondo l’uso, et disciplina di questi paesi
per renderla capace, et atta all’essercitio, et alla prova nell’occasione; tanto più che si vede esser di qua il
camino lungo, fastidioso, et pieno di mille difficoltà,
ch’egli per termine di riverente ossequio verso
la serenissima Republica mi faceva con ogni confidenza questa
apertura, et offerta del secondo figliolo pregandomi
di rappresentarla a vostra Serenità a fine di saper se le
sarà riuscita cara mentre ella non possi haver sempre al suo servitio il signor conte Gio. Ernesto. Io lo 
--- page 086r---
 ascoltai, né ricercando da me altro se non che scrivesse, dicendomi,
che in tanto esso suo figliolo sarebbe andato ad essequir
la commissione, che haveva di far quei pochi cavalli
al Christianissimo. Così disse quasi con spereggio, mostrando restar
poco sodisfatto, che a lui fossero stati preferiti il
conte Reingraft et un altro Alemano con maggior
condotta: aggiungendomi, che vi era per ciò tempo;
et replicandomi, che di gratia, ne scrivessi; tanto
dissi, che haverei fatto; ringratiandolo però del suo
affetto, et buon animo verso la Serenità vostra affermando-
gli ch’ella ne farà capitale, come poteva esser certo, che
sarà tenuta da lei in gran conto la persona del signor conte Gio.
Ernesto, et delli altri figlioli; et che vostra Serenità sperava di
ricever ogni buon servitio da esso signor conte Gio. Ernesto
per la sua intelligenza nella disciplina militare appresa
in questi paesi; replicò egli che questo sperava, et ne
pregava Iddio per sua maggior consolatione. Et per
quanto ho potuto cavare dal discorso di questo
cavalliere parmi di poter dire, che ’l fine proprio
è che vorrebbe accomodar anco questo secondo
figliolo al servitio di vostra Serenità, et che non ne uscisse
il primo, come per qui, che si habbi questa
credenza, che la Serenità vostra lo trattenghi.
Questo signor conte Giovanni è venuto qui per stabilir a 
--- page 086v---
 nome del lantgravio d’Hassia il matrimonio della figliola
con il signor principe Henrico, il quale se ben al novembre
passato parve che fosse ridotto in stato di conclusione:
il tempo nondimeno ha portato delle alterationi. Vorrebbe
il lantgravio, che per la summa delli 40 mila talari, che
ordinariamente dà quella casa alle sue figliole per dote, si
contentasse il signor principe Henrico dell’effettivo esborso;
et per gli altri fino alla summa delli 100 mila si contentasse
di rimettersi a quanto faranno, dicendo, che si farà
più quello che pensa; ma il signor principe Mauritio, la madre
dello stesso principe Henrico, et egli medesimo a chi sono
state fatte nel principio della trattatione più lar-
ghe offerte non vuole se non vede il contante, o in
Amsterdam una sicurtà per tutta la summa, havendo
egli prima che arrivi la sposa a far l’assicuranza
per altrettanto. Questa mattina esso conte Gioanni
è partito per Breda ad abbonarsi il principe di
Oranges per accommodar se si potrà questa differenza
che resta, et per la quale espressamente è venuto qui
esso conte, come quello, ch’è genero del latgravio
havendo per moglie una sua figliola sorella del signor
conte Gio. Ernesto.
Mentre stavo scrivendo mi sono venute lettere di
Amsterdam, ove intendo esserci nuove, che l’armata 
--- page 087r---
 di Spagna era ritornata dentro per mancamento
di viveri, et erano state licentiate tutte le genti,
et che tre settimane incirca al Capo S. Vincenzo
erano state vedute diverse navi fiaminghe, che
giudicavano esser quelle con li soldati di vostra Serenità.
Di più per altra via intendo che uno de’ xi giorni
mancava da Calis haveva riferto, che
l’armata spagnola era intorno quella
spiaggia; et che le navi con li soldati per Venetia
erano passate senza ostacolo alcun. Li quali avvisi
non ho voluto lasciar di aggiunger quali elli si hanno
alla Serenità vostra. Gratie etc.
Dall’Haya a’ 4 aprile 1617
di vostra Serenità
humilissimo, et devotissimo servitore
Christofforo Suriano

--- page 087v---


--- page 088r---


--- page 088v---
Al serenissimo principe di Venetia
3a

