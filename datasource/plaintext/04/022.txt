
--- page 113r---
Prima
Serenissimo Principe
può bene la Serenità vostra creder che l’avviso che ricevo dalla somma
benignità sua, che ’l signor conte Gio. Ernesto di Nassau
la sera delli 7 che sono scritte le lettere di lei fosse
per esser in Venetia, et che col piacer del Signor Dio
fosser cominciati ad arrivar li vasselli con le genti di
questi paesi, m’habbi apportato somma consolatione
et che compensi molto bene il patimento che per tante
settimane per rispetto publico ho havuto nell’animo.
Spero col prossimo ordinario intender l’arrivo delli
restanti: che sua divina Maestà lo voglia.
Qui si è goduto nell’universale, et li signori Stati Generali
a’ quali per essecutione del commandamento delle
Signorie vostre eccellentissime communicai l’avviso con quell’ufficio,
che stimai più poter ad essi aggradire, et
conformarsi col senso della Serenità vostra diedero
segno di gran contento, et risposero alla mia
espositione, che si rallegravano delle buone
nuove, che li portavo di così buon principio,
et essendo arrivate le navi in così breve
spatio di tempo bisognava interpretarlo 
--- page 113v---
 a felice augurio per la serenissima Republica, et tanto maggiormente
quant’io riferivo, che li soldati arrivati erano
tutti sani; et mostrorno anco piacere, che ’l signor
conte Gio. Ernesto fosse arrivato a Venetia senza
haver ricevuto, né incontrato ostacolo alcuno;
che si doveva gratie a Dio di così buona
condotta, et sperar sempre più felici successi,
li quali da queste Provincie Unite sarebbono
sempre stati desiderati, et augurati alla serenissima
Republica. Replicai con corrisponder all’attestatione
della loro buona volontà, affermandoli, che in
vostra Serenità haverebbono trovato l’istesso affetto,
et zelo verso gl’interessi, et conservatione del
libero dominio di questa Republica.
Nell’istesso punto, che hebbi le lettere di vostra Serenità
che fu venerdì alla notte, inviai al signor principe
Mauritio uno de’ miei per darli conto dell’arrivo
in Venetia del signor conte Gio. Ernesto, et di quello
delli tre capitani. Mi mandò allhora a
ringratiare, et sabbato mattina fece ella 
--- page 114r---
 meco lo stesso ufficio, et mostrò, che in lei si accrescesse
maggiormente il gusto col sentir il felice passaggio, et senza
ostacolo, che haveva fatto il signor conte per il paese
de’ signori Grisoni. Et particolamente mi pregò di attestar a
vostra Serenità, che sarà a parte dell’obligo per le cortesie,
et honori, che haveva ricevuti nello Stato, che io
gli rifersi affineché intendesse la stima, che si
fa della persona del signor Conte per la dipendenza,
che ha con l’Eccellenza sua, per la casa dalla quale nasce,
et per il proprio merito del medesimo signore.
Rinovò i ringratiamenti, et mi disse, che volentieri
si sarebbe sempre impiegato in ogni occorrenza a
servitio di vostra Serenità.
Hoggi ho scritto al padre del signor Conte, et al conte
Guglielmo di Nassau governator di Frisia, che so,
che come stano aspettando l’avviso così li
riuscirà caro.
È parso qui assai, che le navi non habbino
incontrato alcun disturbo mentre si sentivano
tante minaccie de’ Spagnuoli, ma non lasciano 
--- page 114v---
 però di star perplessi di quello habbino potuto succeder
all’altre stante l’esser fuori li galeoni di Napoli
si attende però con desiderio l’ordinario di questa settimana.
In tanto gl’interessati nell’ispeditione del Wassonhoven
hanno ricevuto con molta sodisfatione l’avviso
datogli da’ suoi della rimessa delli quattromilla
scudi; che vostra Serenità anco mi scrive haver fatta far
col mezo dei Vanderput con lettere di cambio.
Il signor conte di Levenstein hieri è arrivato qui. È venuto
per procurare l’apprestamento de’ vasselli, et
dimani partirà per Amsterdam a fine di farne
la pronta provisione. Lascierà persona, che solleciterà
il metterli ad ordine, et vettovagliarli, et
egli in tanto tornerà in Alemagna per la
condotta delle genti all’imbarco, da che
m’ha promesso sbrigarsi quanto più presto.
Et io come sia avvisato, che li vasselli siano
alla vela per uscir da questi porti, imme-
diate m’incaminerò alla volta di Brem o Embden, 
--- page 115r---
 ove sarà stimato più proprio l’imbarco; ma non
sarà, che per la metà del mese venturo alla più
breve, o qualche giorno di più.
Hieri il signor Conte fece riverenza al signor principe Mauritio
che lo raccolse, come mi ha detto humanamente et con gran
cortesia; et questa mattina è stato a ringratiar li signori
Stati Generali; et io ho stimato bene di presentarlo alle
loro Signorie per dar occasione che tanto più prontamente
favoriscano la sua condotta (et le cose sue) il che è
stato aggradito da detti signori con offerte molto piene
et promesse di fargli lettere per l’amiralità di Amsterdam, per il conte d’Embden, et per il magistrato di
Bren in conformità dell’instanza, ch’esso Conte
ha fatta; et io ho coadiuvato per nome publico
onde resta egli sodisfatto di quanto sin qui ho potuto
mostrargli d’affetto; et questa mattina l’ho
tenuto a pranso con me per mostrar tanto maggiormente
la stima che fa la Serenità vostra di lui.
Già otto giorni stavano ancor ridotti ad Helbrun
li principi dell’Unione, et contianuaranno ancor 
--- page 115v---
 per qualche giorno. M’ha detto il signor conte di Levenstein
che ’l conte di Mansfelt stava attendendo la risolutione di
essi principi, et quanto ordineranno: poiché il signor duca
di Savoia vorrebbe, che dassero le genti, et le mantenessero
il che non haveva esso Levenstein del tutto scoperto
esser in animo di quei signori. Et qui si regoleranno
(per quanto ho potuto cavare dalle parole del signor Bernvel
questi giorni passati) coll’essempio, che venirà da quella
parte; non intendendosi, che ancor habbino fatta
risolutione in questo particolare: è vero che le promesse
sono state ample, et la dispositione è tuttavia di
aiutare; ma temo, che, se esso Monthou non
porta effettiva risolutione dalla parte di Germania
malamente si sapranno qui condur a far cosa
di gran momento: perché caminano con gran circonspe-
tione, et riservatezza nei loro affari. Gratie etc.
Dall’Haya a’ 25 aprile 1617
di vostra Serenità
humilissimo, et devotissimo servitore
Christofforo Suriano

--- page 116r---


--- page 116v---
Al serenissimo principe di Venetia
prima

