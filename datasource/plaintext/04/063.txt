
--- page 339r---
5a
Serenissimo Principe
il residente del marchese di Brandemburgh mi è venuto in
questo punto a trovare per pregarmi, come ha fatto con
grande instanza a raccommandar alla Serenità vostra negotio
che sopramodo gli preme, et nel quale è interessata la sua
casa; et è che essendo in Amsterdam ha ricevute lettere dal console
di questa Natione, che risiede costì con avviso della grave
indispositione del fratello suo, luocotenente del già colonello
Wassonhoven, con pericolo della vita. Mi ha rappresentato
come anco altre volte ha fatto le grandi spese, che
il padre, et egli, et la casa tutta hanno sostenute per
formar doi compagnie di centocinquanta fanti l’una
del suo proprio tanto per la levata, quanto per l’imbarco,
spese de’ viveri, noleggio de’ vasselli, aiuto di denari al
Wassonhoven, et altro, senza haver ricevuto di qua
né di là alcun risarcimento; et mentre sperava pure
di esser in qualche parte sollevato da tanto interesse,
et esser consolato dalla gratiosa munificenza di vostra Serenità
con esser preposto agl’altri nel donativo delli ottomilla
scudi, trova non poter il fratello ricever sussidio
che basti a qualche piccola redintegratione mentre
la Serenità vostra ha commandato il dar il donativo
con conditione che la metà di esso servi al pagamento
de’ debiti del Colonello, et l’altro per distribuir
tra soldati; che il padre suo haveva fatto in maniera 
--- page 339v---
 che il patron del vassello soddisfatto da lui non haveva ricercato
a vostra Serenità il pagamento del transporto delli detti trecento
et più fanti; che sperava che ella vi haverebbe
trovato ripiego; ma in ogni caso supplicava instantemente
che se Dio benedetto volesse, che ’l fratello passasse ad altra
vita fossero le doi compagnie di lui conservate, senza
disponer del capitano: poiché sono fatte del denaro della
sua casa, et haverebbe mandata persona sufficiente per
intartenirla; che gli pareva, che ciò potesse chieder
per giustitia dalla benignità della Serenità vostra come si sarebbe
sempre promesso ogni gratiosa dimostratione aggiungendomi
che haveva accordi stipulati col Wassonhoven, et era certo
che da lei sarebbono stati conosciuti per boni. Mi ha
detto, che ordinerà al detto Console, che si presenti innanti
l’Eccellenze vostre per ottener et sussidio, et assistenza per l’effetto
sudetto. Et di nuovo m’ha pregato che con ogni maggior
caldezza ne scrissi alla Serenità vostra. Io gli ho promesso
del farlo et ella intenderà da quel Console l’instanza
alla quale non ho che aggiunger se non che ’l detto luocotenente
Stich è figliolo come altre volte ho scritto del borgomastro
di Deventer uno dei Stati Generali, ambasciator al presente appresso il
marchese elettore di Brandemburgh per queste provin[cie]
in Prussia, et padre di questo residente del me[desimo]
principe di Brandemburgh; al quale non ho mand[ato] 
--- page 340r---
 di attestar che tutto quello che la Serenità vostra potrà far a sollevo
del fratello se vive ancora, et a particolar contento
di lui lo farà. Gratie etc.
Dall’Haya alli 2 agosto 1617
di vostra Serenità
humilissimo et devotissimo servitore
Christofforo Suriano

--- page 340v---
Al serenissimo principe di Venetia
5a

