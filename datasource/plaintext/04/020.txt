
--- page 104r---
Prima
Serenissimo Principe
coll’aiuto del Signor Dio uscì hieri otto il capitan Mutoni del Tessel
et egli stesso m’ha dato conto della sortita, mentre
si trovava alla vela in mare; come ha fatto il
capitano Pach, che mi conferma l’imbarco di cento-
trentasei in quaranta fanti in circa di esso Mutoni.
Ha havuto il vento assai propitio, et spero, che avan-
zerà camino, et si ridurà presto anch’egli ne’ porti
della Serenità vostra. Hebbe già assai buone instruttioni
del viaggiar cautamente, et in particolare è partito
l’ultima volta da me con risolutione nell’avici-
narsi al distretto, quando il vento non gli servi
più che bene di andar volteggiando per ri-
dursi a passar alla notte per ogni buon rispetto;
come mi disse, che si guarderà nell’uscir del
Mediteraneo, et nell’entrar nel golfo di
vostra Serenità.
Quello che è venuto di Calis, il qual riferse quanto
la passata settimana rappresentai alla Serenità vostra
ha detto di vantaggio, che oltre l’amutinatione
è occorso anco accidente altrettanto felice 
--- page 104v---
 per li vasselli con le genti; poiché un vassello, ch’era
andato per far scoperta, ritornato riferse, che le
navi con la soldatesca fatte avvertite di esser aspettate
da quelle del Catholico si erano fermate con disegno di
tornar a dietro, et che tanto più li soldati constrin-
sero a farsi metter in terra, et doppo ne furono
licentiati dal Capitano dell’armata; ma che
hanno mostrato poi di esserne molto ben pentiti
con timore alcuno de’ capi, che gli succedi qualche
mala fortuna. Con tutto questo vi sono di quelli
che credono, che (essendo occorse queste cose) siano
artificiosamente avenute, et che Spagnuoli habbino
voluto far una sparata, per metter così spa-
vento alle genti affineché non sortissero; o
questi signori per li loro interessi le trattenessero,
ma che vedendo poi non esservi altro rimedio
habbino fatta con apparente maniera correr tra
la loro armata avvisi proprii per effettuar
loro disegno di non voler per hora attaccar la
pugna con genti, et navi di questi paesi, 
--- page 105r---
 meno di tal maniera dichiarirsi contro la Serenità vostra
la quale però colla sua singolar prudenza da
altri avvisi potrà fare più fondato giudicio.
Essend’io hieri andato all’assemblea de’ signori Stati ad essequir
le commissioni della Serenità vostra venutemi nelle sue lettere
de’ 31 del passato, doppo ringratiati questi signori
di quanto havevano deliberato in gratificatione di lei
per l’imbarco delle genti del conte di
Levenstein, mi parve bene di significar loro
quanto vostra Serenità mi aggiunge nelle medesime lettere
che ’l denaro sarebbe stato
pronto per il pagamento de’ marinari, et delli ordini
dati opportunamente nell’Istria per l’arrivo, et
servitio delle genti, il che fu inteso con molto
gusto, et ne ringratiorno vostra Serenità con parole molto
piene, dicendomi che di questa maniera ella
haverebbe dato molto animo ai marinari di esser
tanto più pronti in altra occasione a servirla, et a’ soldati di espor sé stessi allegramente
ad honor, et vantaggio di quella serenissima Republica.

--- page 105v---
Et del conte di Levenstein mi risposero, che quanto havevano
fatto era poco al molto, che desideravano in servitio di lei.
Di detto Conte ho inteso da un soldato venuto quattro giorni
fa da Heidelbergh, ch’egli habbi ad esser presto
qui. Il Schiaveliski scrive ad un capitano di questi
paesi, che il Conte attendeva sapere, se erano par-
tite le navi, et io non ho pur minimo avviso da esso
Conte; onde lo sto aspettando per essequir
con ogni debita riverente prontezza il replicato
ordine, che nelle medesime lettere de’ 31 del passato
mi viene dato dalla Serenità vostra nel proposito dell’imbarco
delle sue genti, con sommo desiderio insieme, ch’ella
resti sempre più contenta del mio humile servitio,
che viene retto da ottima volontà.
Col signor principe Mauritio fui sabbato passato. Hebbe egli
sentimento corraggioso dell’indispositione del nipote
conte Guglielmo; et mostrò di sentir con sodisfattione
che vostra Serenità con tanto amore, et con tanto affetto
havesse cura di lui, et fosse così ben trattato,
et si confessò a parte dell’obligo. Il fratello 
--- page 106r---
 conte Gioanni fu domenica mattina a ringratiarmene
et mi disse, che ne haverebbe data parte al padre.
Esso suo padre è partito venerdì passato verso casa sua
per andar poi a Cassel, mi ha raccommandati li figlioli
et pregato di farli saper l’arrivo a Venetia del signor
conte Gio. Ernesto. Io non ho mancato di fargli tutto
quell’honore, che m’è stato possibile in nome di
vostra Serenità havendoli dato a desinare in compagnia
del signor principe Henrico del conte Gioanni, et di tre
o quattro altri cavallieri di corte, essendovi uno
particolarmente de’ signori Stati Generali, il che è stato
da lui aggradito sommamente. Gratie etc.
Dall’Haya a’ 18 aprile 1617
di vostra Serenità
humilissimo, et devotissimo servitore
Christofforo Suriano

--- page 106v---


--- page 107r---


--- page 107v---
Al serenissimo principe di Venetia
prima

