
--- page 129r---
2da
Serenissimo Principe
della risolutione della Dieta de’ principi dell’Unione mi
disse il signor principe Mauritio, che non teneva avviso;
ma che al certo credeva, che non haveriano fatto di meno
di non assister al signor duca di Savoia; che ’l Palatino
gli scrisse già alcuni giorni, che in lui era questa
risolutione. Tale anco l’haveva scoperta nel mar-
chese di Hanspach quando fu seco; et doppo in lettere;
et sapeva, che alcuni dei principi stimavano molto
proprio l’assister al signor Duca per divertir l’armi
della casa d’Austria, et assicurarsi, che non venghino
li travagli sopra le loro braccia. Aggiunse, che
presto si doveva aspettar la risolutione di detta Dieta.
L’agente del Palatino, che vidi hieri mi disse, che gli
veniva scritta da buona mano, che se ben non era
ancor publicata la risolutione ella era però in
effetto, che li principi vogliono aiutar il signor Duca
et assister anco occorrendo alla serenissima Republica.
Delle genti, che vano dai stati del serenissimo Alberto
in quello di Milano si conferma, che sempre ne
fuggano, et della cavallaria fino a’ 25 in una
volta; et molti più dell’infanteria.
Non era venuto a Lieges il Cairo, come si credeva;
ma si aspettava di breve, et scrive il Pasini,
che, arrivato, procurarà di far seco il servitio di vostra Serenità.

--- page 129v---
Mi dice di più haver tanto solecitato l’alfier Lobello da
Lecce, che si è risoluto partire con promessa di venir a
servir la Serenità vostra, et fa il viaggio con un altro alfiere
genovese, che anc’egli viene costì per tal effetto; ma
a questo non è stata data parola di alcun stipendio.
Mi scrisse già esso Pasini trovarsi tre o quattro Grechi
banditi buoni, et bravi soldati, che volontieri sarebbono
andati a servir la Serenità vostra quando fossero stati fatti
sicuri. Io tenendo ancor vivi gl’ordini, che hebbi
da lei sotto li 8 luglio et in settembre dell’anno
passato in proposito de’ sudditi banditi. Ho stimato
bene di mandar particolarmente ad Antonio Liguri dal Zant
lettere per vostra Serenità del tenore, che sarà aggiunto in copia
havendo scritto al Pasini, che li dichi, che si presentino
tutti secondo che anderanno uniti o separati all’
illustrissimo signor savio di Terraferma alla scrittura. Et tutto
ho anco significato con mie particolari lettere a sua Signoria illustrissima.
Il signor conte di Levenstein partì giovedì sera per Amsterdam per
far la provisione de’ vasselli. Io aspettavo, che mi
dasse qualche avviso di quanto haveva operato,
ma sino a quest’hora non veggo lettere sue, il che
mi fa temer grandemente, che incontri delle difficoltà
et duolmi principalmente per la perdita del tempo: perché
quanto più andamo innanti; tanto più si avanza 
--- page 130r---
 la stagione alle calme, et dubito assai, che habbi ad andar
questa speditione ancor più di un mese in lungo: perché
alla condotta delle genti, all’imbarco, et ad altre provisioni
vi vuol tempo. Né lascierò a questo proposito di dir
riverentemente alla Serenità vostra che per ogni buon rispetto
se così ella per sua prudenza stimasse a proposito
crederei fosse bene, che m’inviasse lettere dirette al signor
conte di Embden acciò in ogni caso di bisogno per l’
imbarcar delle genti, et per altro io fossi tanto più
prontamente favorito da lui. Egli si chiama Enno
conte della Frisia orientale signor di Esents Stedesdorff
Witmundt etc. ma basteria dire conte della Frisia
orientale etc. et dall’informationi, che ho potuto
havere credo, che servirà il titolo d’illustrissimo. Non è per
quanto mi è stato detto principe d’Imperio ha stretta
parentella per parte della madre con il re di Svetia
et per quella della moglie col duca di Holstain
padre di quello, che al presente è al servitio
di vostra Serenità. Questi signori gli dano titolo nella lingua
del Paese, che significa ben nato signore, et è minor di
quello, che dano al principe di Hanault,
al quale dicono illustrissimo, et benissimo nato signore.
Se alle Signorie vostre eccellentissime paresse anco d’inviarmi altre
lettere per il magistrato di Brem, ch’è una delle 
--- page 130v---
 città ansiatiche, se si dovesse una parte delle genti
imbarcar da quella banda, credo che gioverebbe al
loro servitio. Tutto però resta alla dispositione del suo
prudentissimo volere.
Sarà con queste la traduttione di una lettera, che ’l re della
Gran Bertagna ha scritta a questi Stati Generali
essortandoli, come ha fatto far col mezo anco dell’
Ambasciator suo con ufficio conforme, a trovar ripiego
di accordare nel punto delle controversie di religione
essa lettera è stata fatta stampare da quelli parti-
colarmente di Amsterdam per opporre agl’erminani, che
non volevano, che si publicasse. Stano pure le
cose indecise, et si crede, che in fine, si riduranno
alla convocatione di un sinodo.
Mi sono pervenute le lettere della Serenità vostra de’ 8 et 19
del passato, delle quali mi valerò conforme
al suo prudentissimo commandamento per informatione. Gratie etc.
Dall’Haya a’ 2 maggio 1617
di vostra Serenità
humilissimo, et devotissimo servitore
Christofforo Suriano

--- page 135r---


--- page 135v---
Al serenissimo principe di Venetia
2da


--- page 131r---
Lettera del re della Gran Bertagna alli signori Stati
Alti, et potenti signori nostri buoni amici, et collegati. Allhora
che da principio si potemo avedere dell’infortunio dei
scismi, et delle heresie, che andavano cadendo fra voi
noi fossimo in maniera tocchi dal zelo che habbiamo
verso la Chiesa di Dio, et dalla particolar affettione
che portiamo al bene dello Stato vostro; che inconti-
nente noi porgessimo la mano per arrestar il
corso di questo male; et per officiose lettere nostre
facessimo seriosamente intender qual fosse il senso,
et il timor che havevamo; pregandovi, et essortan-
dovi di avvertir con ogni studio a non lassar
prender maggior piedi nel vostro corpo a questa
cancrena; ma più tosto di profondarne il
seme prima che ella venga a pululare; et doppo
havendo saputo, che alcuni dei vostri ministri
si davano per curiosità a far la predicatione della
predestinatione nello loro catrede, noi vi scrivessimo
altre lettere nostre nello stesso soggetto, facendovi
apparere il poco frutto che proveniva da tali
predicationi, le quali in luoco di edificatione ferma
et stabile, ch’elle devono aministrare al vostro
popolo, non servono, che a mover, et alterar li 
--- page 131v---
 spiriti per i puntigli di questo argomento troppo alto,
et oscuro per la capacità del commun popolo: ma
non molto doppo essendo stato avvertito, che in luoco
del frutto che noi sì promettevamo dai nostri buoni
ufficii, et considerationi, l’error, et il male habbi
fatto di più forti impressioni tra vostri, et che
parimente si vuol, che le dette lettere nostre servino
ad auttorizarli; tirandoli in sensi, et consequenze
del tutto contrarie all’intentione nostra. Noi siamo
in obligo tanto per la gloria di Dio; che per dichiaratione
et scarico della conscienza nostra, di rappresentarvi
di nuovo vivamente col mezo delle lettere nostre il
male, et pericolo iminente, dal quale lo Stato vostro
è minacciato per queste infelici divisione, le quali
non vedemo preste a cader nel scisma; et
et* una formata fattione tra di voi; che sono
pesti altrettanto più pericolose, et penitiose al
vostro Stato, quanto lo stabilimento di lui non è ancora che
nella sua fanciullezza; et che il fondamento
della sua fermezza non consiste, che nello star
uniti principalmente verso Iddio, poi parim
tra voi medesimi. Vi pregamo per tanto signori 
--- page 132r---
 et vi scongiuramo a nome di quel Dio, che fino al dì d’hoggi
vi ha così felicemente mantenuti, di metter a fondo
questi errori, et partialità, che ’l diavolo per l’artificio
de’ vostri nemici ho introdotte, et di già ha in
maniera auttorizate fra di voi, che la ruina
dello Stato vostro si vede apparente, et di tutto vicina,
quando voi non li apportate pronto rimedio, accom-
modandovi interamente, et tenendormi fermi alla vera,
et antica dottrina, che voi havete sempre professata,
et ch’è approbata, et ricevuta dal consenso universale
di tutte le Chiese riformate, et nella quale la commune
professione è stata come il principal fondamento per
stabilire; come anco l’unico, et saldo cemento che
ha mantenuta la stretta amicitia, et intelligenza
che ha regnato doppo il corso di tant’anni tra le
nostri Corone, et le vostre Provincie; che se già il
male si trova sì gagliardo, et radicato nel vostro
popolo, che non possi così prontamente et facilmente esser
svelto: vi pregiamo almeno di arrestar il pericolo
et col mezo dell’auttorità vostra tener le cose in
pace senza permetter che quelli della vera,
et vecchia professione siano inquietati, sin tanto che 
--- page 132v---
 voi possiate di commune consenso convocar un sinodo
nationale per decider, et metter fine a queste mal
nate differenze, il che è per nostro giudicio il meglior
conseglio, et risolutione, che in tal caso voi possiate
prender, come quello ch’è l’ordinario rimedio, et il
più legitimo mezo, et efficace, al quale in ogni
tempo si è nella christianità havuto ricorso massime
nell’occorrenza di accidenti tali. Et noi non dubi-
tiamo, che concorrendo in tal fatto l’affettione
et dispositione che vi si richiede, Dio non sia per
benedire il successo all’avanzamento della gloria
sua; et alla manutentione, et stabilimento del
vostro Stato. Così pregamo Dio alto etc. di tenervi
nella sua santa, et degna guardia.
Dalla corte nostra a Hinchingbreocke a’ 20 di marzo
1617. Sottoscritta vostro buon amico, et collegato
et segnata
Giacomo re
a tergo
Alli alti etc. li Stati Generali delle Provincie Unite
de’ Paesi Bassi.

--- page 133r---
Copia
Serenissimo Principe
monsignor Antonio Liguri dal Zanthe confidato nella benignità
singolare della Serenità vostra, et mosso dall’affetto riverente, che
ha verso il suo Principe naturale ha risoluto di aban-
donar il servitio delli serenissimi arciduchi per venir a spender
il sangue, et la vita in servitio di lei. Haverebbe anco
prima messa in essecutione la sua buona intentione;
ma essendo egli bandito per imputatione di homicidio commesso
con archibusata in Bressa non si è saputo assicurar già mai
di mettersi in stradda. Pur finalmente fatto ricorso a
monsignor Gio. Battista Pasini egli gli ha dato cuore, et a me
ha scritto per tal effetto, rappresentandomi esser esso
Liguri bravo soldato, che serve in quella cavallaria
et del quale vostra Serenità potrà cavar buon servitio. Io
per tanto non havendo ordine in contrario da quello,
che vostra Serenità mi diede con lettere sue de’ 8 luglio, et
15 lettere passato in proposito de’ banditi l’ho fatto
essortar al partir immediate inviandogli le
presenti affinechè li servino come di sicurtà di
poter ricorrer a’ piedi della Serenità vostra. Con esso
saranno forse, o lo seguiteranno doi o tre altri
buoni soldati grechi candiotti pur banditi, come
mi scrive il medesimo Pasini li quali hanno servito anc’essi
li serenissimi arciduchi, et ricorrono parimente alla sua
benignità per spender sé stessi a servitio di quella serenissima Republica. Gratie etc.
Dall’Haya a’ 2 maggio 1617
di vostra Serenità
etc.

--- page 133v---


--- page 134r---


--- page 134v---
Copia della
lettera mandata a Antonio
Liguri dal Zanthe
nelle 2de
