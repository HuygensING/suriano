
--- page 366r---
2da
Serenissimo Principe
l’accidente della resa di Vercelli fa far varii discorsi; tenendo
alcuni, che l’acquisto dei Spagnuoli non sia per farli rila-
sciar dal loro rigore; ma habbino a proseguir la vittoria
et altri, che vedendosi avanzati nella riputatione, che
pretendevano essergli tolta dal signor duca di Savoia, si ren-
deranno più facili all’accomodamento; ma il signor Ber-
nvel mi disse, che a questo non credeva, che venissero
se non con loro gran vantaggio. Della medesima
opinione ho anco trovato il signor principe Mauritio
col quale fui per essecutione del commento della Serenità vostra.
Ad ognuno par strano, che Vercelli si sia così presto
reso mentre a’ 19 era entrato il soccorso, et che a’ 24
sia successa la cessione; ma sua Eccellenza ha mostrato non
meravigliarsene tanto più, che considerò quanto io
gli dissi, che gl’inimici si erano resi patroni delle
fortificationi di fuori; et poi sorridendo disse si vor-
rebbe bene che ’l re di Spagna fosse da poco, se
[…] egli una volta non potesse prender una città
[…] occorreria, che facesse la guerra quando la facesse
[…] dubio di non pigliar mai niente. Quello che hora
[…]porta disse è di non lasciarlo passar innanti, che però
[…] dal canto suo non haverebbe mancato di far ogni
buon ufficio (come prima io gliene havevo fatta instanza) 
--- page 366v---
 acciochè questi signori habbino la consideratione, che si deve nei presenti
tempi; et mi è stato riferto, ch’egli fu nell’assemblea de’
Stati Generali, et communicò con detti signori gl’avvisi considerando
lo Stato, nel quale si trovava il signor duca di Savoia, et quello
anco della serenissima Republica.
Coll’occasione, che fui coll’Eccellenza sua ella mi addimandò quello
che tenevo dell’armata di vostra Serenità nel Friuli; et io
le communicai gl’avvisi ricevuti ultimamente nelle sue lettere
de’ 28; et mi disse che li medesimi haveva intesi anco dal signor
ambasciator d’Inghilterra; che si trovò seco avanti di me; ma
mi addimandò se era vero che fossero li morti dei
soldati del già Wassonhoven; io le dissi che non sapevo
poi mi ricercò, quanti soldati havesse ancora suo
cugino. Io le risposi che manco di questo sapevo
dargliene conto; ma che temevo, che fossero pochi
poiché intendevo, che ogni giorno si andavano sbandando
dalle compagnie volendo ad ogni modo esser m[…] sotto
ad altre insegne; et che per tanto il signor Conte […]andato
un suo gentilhuomo a Venetia per atte[…] Serenità
permissione del licentiarle; rispose ha […]uesta
Dissi che si; et egli soggionse le mie lettere […]evono esser
ancora capitate a lui; io risposi, che ’l ten[…] non serviva
se non per questa settimana, soggiongendo piacesse […] a Dio, che 
--- page 367r---
 arrivassero in tempo perché so che profiterebbono grandemente
al servitio publico. Egli mi disse, che voleva scriver di nuovo con quello
ordinario. Et qui aggiunte saranno le lettere dell’Eccellenza sua.
Trovo che questi signori restano molto mal contenti della mala riuscita
delle dette genti, et molti hanno mostrato meco il dispiacere
dicendomi veder esser intoccata la riputatione della Natione et del Paese, et particolarmente il signor Bernvel me ne parlò con non
poca passione; et io a questo proposito ho ditto che questo
a punto era quello che più doleva alla serenissima Republica
et lo stimava molto più che l’uno disperso per essa
levata. Mi soggiunse monsignor Bernvel, che gli dispiaceva
in estremo, che ’l Conte havesse tenute le sue genti in così
poco buon ordine, et non havesse vietato il disordine
de’ capi che io, et qualchedun altro ancora diceva
che haveva data materia a’ soldati di sbandarsi
ma che era necessario, ch’io fossi armato per far constar
altrimenti di quello si parlava della carestia de’ viveri, che
un boccal d’acqua valesse quattro soldi; che non vi
fossero hospitali per li amalati, et per i feriti, che ’l
campo di don Gioanni era ben provisto di ogni sorte
di vittuarie a molto minor prezzo di quelle che
andavano dalla parte del signor conte Gio. Ernesto per la
qualità del sito aspro, et ruvido a causa della montagna 
--- page 367v---
 come quella di don Gioanni facile, et piana, che non si habbi
voluto sentire non che acconsentire ad alcun avviso di esso
Conte se ben conosciuto proprio, et profitevole al servitio publico
come fu, che si havesse potuto vietar il munitionar. Gradisca
o almeno doppo dar addosso all’inimico nell’uscir che
faceva, che tutto ciò mi diceva per servitio, et honore della serenissima
Republica perché il Conte et il suoi facevano gagliarde le sue ragioni
con far rappresentar simil cose. Io ringratiandolo
ripigliai dicendo che la verità era una sola, et che
mi consolavo, che quanto havevo più volte espresso
et a sua Signoria, et ad altri era stato confermato non solo
da lettere; ma da alcuni soldati, che erano venuti
di là, li quali havevo doppo saputo, che erano stati
essortati a non venirmi a parlare, come qualcheduno li haveva
eccitati perché a me anco non confermassero le stesse cose
et a tutto andai rispondendo nella maniera che stimai
più propria, et avantagiosa per servitio della Serenità vostra.
Egli mi replicò è bene che voi siate particolarmente
informato d’ogni cosa per poter render chiaro chi
fosse mal impresso. Io di nuovo lo ringrati[ai] del
suo cortese affetto; et dissi che mi contentav[o c]he
sua Signoria sapesse, et fosse certa della verità del fatt[o] perché
ella bastava a render capaci quelli, che non l’in[ten]devan[o.]

--- page 368r---
Questo è vero che del Conte non si parla bene, et quelli, che
intendono, ch’egli era per prender licenza non laudano
la risolutione; et mi è stato riferto da persona, che
parla assai liberamente con sua Eccellenza che ella n’è mal contenta
anco da altra parte ho inteso quello stesso, che ’l signor
Bernvel mi disse, che ’l signor Conte ritornando in questi paesi
sia per portar in scrittura ogni sua attione, tutti li
raccordi dati, i disordini seguiti senza sua colpa, i torti
come si dice usatigli da don Gioanni per levargli la gloria
quelle operationi, che ha potuto fare in servitio di vostra Serenità
et ogn’altra autentichezza per sincerarsi appresso questi
signori et appresso sua Eccellenza et tutta la casa, et giustificar l’attioni sue.
Onde sarà necessario, che io habbi qualche lume sopra
ogni particolare; se ben credo, che non haverò gran fatica
poiché non è stato laudato di non haver ubidito al signor
don Gioanni; et meno per haver lasciato così malamente
sbandar le sue genti.
M’è stato addimandato dal residente Stich se era vero
che don Gioanni dovesse esser rivocato dalla sua
carica; io risposi, che non sapevo, et non credevo
questo avviso, et egli disse di haverlo inteso; et doppo
il signor ambasciator d’Inghilterra mi disse essergli stato scritto da
Venetia, che la Serenità vostra era in pena grande per esso 
--- page 368v---
 don Gioanni, et entrata in sospetto della sua fede pensava al
licentiarlo; ma che non sapeva come fare; aggiungendose nelle
lettere che teneva in questo proposito, che senza don Luigi di
Este, et il Baglioni li illustrissimi signori Niccolò Contarini, et Francesco
Erizzo havevan fallito di poco di non esser fatti prigioni nei
loro quartieri per difetto di esso don Gioanni. Quello che
gli scrive è un Francese, che si trattiene costì per quanto
mi ha detto, il qual anco gli ha avvisato la propositione
che l’ambasciator di Francia haveva fatta alla Serenità vostra per
l’accommodamento delle sue differenze con il serenissimo Ferdinando
mandandoli alcuni delli capitoli proposti, che confermano
in sostanza in qualche parte con quelli che la Serenità vostra ha inviati a me, de’ quali
io non sono uscito a dirgliene alcuna cosa, dovendo essequir l’ordine
di lei, che mi commanda nelle sue lettere de’ 28 di tenirli
in me; non sono però fuori d’opinione, che esso Ambasciator non ne
habbi data parte a sua Eccellenza quando fu con lei. Gratie etc.
Dall’Haya a’ 15 agosto 1617
di vostra Serenità
humilissimo et devotissimo servitore
Christofforo Suriano

--- page 369r---


--- page 369v---
Al serenissimo principe di Venetia
2da

