
--- page 215r---
3a
Serenissimo Principe
come hanno sentito tutti questi signori disgusto delle operationi de’ Spagnoli
et di quelle del duca di Ossuna in particolare, in pregiudicio della
Serenità vostra così altrettanto è stato il contento, et il gusto di ognuno
nel sentir li prosperi successi di lei nel Friuli: sperando anco che
le prime lettere siano per portar novelle di maggior alle-
grezza, et che vostra Serenità si sia resa patrona della piazza di
Gradisca. Pare qui di haver gran parte nella felicità
de’ successi poiché si trovano genti di questi paesi a quelle imprese. Il signor principe Mauritio a cui con gl’altri
avvisi diedi parte del passaggio delle genti di là del
Lisonzo, dell’acquisto dei posti, et della speranza d’altri
prosperi successi, havendo egli havuto lettere dal signor conte
Gio. Ernesto, et dal colonello Rocalaura (s’allegrò meco)
et scopersi in lui segni evidentissimi di consolatione.
Et havendogli il medesimo Rocalaura mandato un disegno
fatto a penna del Paese, ove si tratta la guerra, me lo
mostrò, et con particolar gusto andò discorrendo sopra esso
et mi disse, che hora le pareva di veder l’armi di
vostra Serenità in sito tale, che se ne poteva prometter buon
essito. Risposi, che così mi giovava sperare, et
massime per il valore, et prudenza del signor Conte
et della buona condotta delli altri suoi capi; ripigliò
egli, non dubito, che ’l Conte non sia per far il suo debito 
--- page 215v---
 et della qualità delle genti mi prometto ogni bene. Et mi
replicò quello, che mi haveva detto la passata settimana
che consigliava la Serenità vostra andar rimettendo genti nelle
compagnie a poco a poco, et secondo che andavano
mancando perché così li sarebbono riuscite, et pronte
et intere le truppe.
Havendomi hoggi otto sua Eccellenza mandate lettere per il signor Conte,
et per il signor di Rocalaura per l’effetto, et desiderio di vostra Serenità
stimai bene renderle gratie di esse, et di quelle scritte per
li patroni di nave; non facendole maggior instanza se non
che quando altre volte scrivesse al signor Conte gli aggiungesse
li suoi gratiosi avvertimenti tanto profitevoli al publico
servitio, et proprii a quel fine, col quale egli è passato
a servire vostra Serenità, il che mi promise di fare aggion-
gendomi, che volontieri haverebbe incontrate tutte le occasioni
che potessero valere per servitio di quella serenissima Republica.
Sopra questi buoni avvisi discorrendo hieri col signor Magno
disse egli se piacerà a Dio, che sua Serenità habbi Gradisca
nelle mani servirà questa forse per buona occasione
che li signori Stati Generali ispediscano qualcheduno di qua
per rallegrarsene con lei, et l’istesso anco potrà doppo
haver ordine di trattenersi appresso di essa in corrispondenza
della residenza, che vostra Signoria fa qui per nome di sua Serenità apresso 
--- page 216r---
 di noi: perché se bene sempre si è andato pensando a questo:
con tutto ciò non si è saputo ancora trovar occasione opportuna
considerandosi dalla nostra parte qualche rispetti; et da
quella della Republica, che vi siano li suoi; et massime nella
congiontura presente particolarmente per il Pontefice: perché il suo
star qui così non dà tanto a dire quanto haverebbe dato
una subita corrispondenza di Ministro, sendo che par che
ella sia per le levate passate, et per quelle, che fossero per farsi.
Io risposi, che pregavo Dio di poter dar la buona nuova
a questi signori perché sapevo, che l’haverebbono sentita
con ugual consolatione a quella della serenissima Republica,
et che quanto poi alla deputatione di ministro o sia
ambasciatore o sia altro era proprio della prudenza dell’Eccellenze
loro, come anco dell’abbracciar l’opportunità del tempo
et dell’occasione, et che mi pareva, che le considerationi
fatte non militassero, dove si cerca di stabilir un’
amicitia senza fine di offender alcuno. Egli mi replicò
horsù credo, che questi signori vi penseranno; ma bisogna
compassionare all’imbecillità di questo Stato, che
ha in sé le sue passioni nel particolare; ma nel
generale si dichiarerà sempre amico delli amici,
et interessato nel servitio della serenissima Republica a che
corrisposi con termine proprio, et che stimai 
--- page 216v---
 conveniente. Il mottivo di questo signore credo, che sia nato dal
reflesso, che so essersi fatto sopra la parola di residente
posta dentro a queste ultime lettere credentiali, che
presentai sabbato passato nell’assemblea dei signori Stati,
se ben egli veramente ha havuto l’animo sempre inclinato
a questa, et a più stretta corrispondenza.
Essendomi rallegrato con questi signori de’ felici progressi che
vostra Serenità haveva inteso haver le sue genti, et vasselli
fatto nell’Indie contra Spagnoli fui ringratiato; ma in
particolar poi dal medesimo signor Magno, dal secretario Arsen, et da
qualche altro mi fu detto, ch’io li havevo addolcita
la bocca; ma che essi non havevano nuove de’ successi
che le dicevo: pure perché sapevano, che vostra Serenità potesse
esser più prontamente avvisata di loro delli avveni-
menti di quelle parti per via di Constantinopoli, cre-
devano all’avviso; havendo anco provato, che
tutti gl’altri, ch’io li ho dati sono sempre riusciti veri.
Scrissi a’ giorni passati al signor conte di Levenstein, replicai anco
sabbato per persona, che andava espressamente ad
Amsterdam per suoi affari, et lo sollecitai nelle
lettere dandogli cuore, et instandolo all’ispeditione
ma ritornato questa mattina l’apportator delle lettere
mi ha riferto non haver havuta la risposta, et che 
--- page 217r---
 stava ancor travagliando per venir all’accordo; et m’ima-
gino, che ’l non mi haver scritto sia stato per non haver
da dirmi sempre una medesima cosa; la quale mi spiace
che venga con le mie lettere all’orrecchie di vostra Serenità mentre
vorrei di già gran pezzo haver avvisata la partenza
di questa levata, per la quale io non mancarò di far
tutto quel che saprò poter incontrare con il gusto dell’
Eccellenze vostre; ma il non veder genti levate, il non sentir
che siano fermati li vasselli, il non haver avviso
di alcun accordo mi fa star perplesso, et dubioso
dell’essito; mentre non posso io oviare, che li patroni de’ vasselli
non faccino l’instanze essorbitanti, né si fermassero in esse a loro piacere.
Il presidente di Frisia, con chi fui hieri mi raccomandò
affettuosamente li negotii del Wassonhoven, et perché io pregassi
vostra Serenità ad haver in consideratione le spese fatte nella
levata del suo reggimento, all’interesse de’ patroni delle
navi, et spetialmente a quello di alcuni de’ signori Stati Generali
che hanno li loro figli in detto reggimento
et hoggi anco è venuto a me il residente
di Brandemburgh, et mi ha fatta la medesima instanza
per il fratello, et perché ella non lasci, che sia fatto torto
dal Colonello, al quale ha causato colla sua assistenza 
--- page 217v---
 et col mezo del loro padre l’honore, et si compiaccia
di haver consideratione alle grosse spese, che ha fatte nel levar
anco li 300 fanti di sua borsa. All’uno, et all’altro
ho risposto in conformità facendoli le considerationi, che
vostra Serenità mi scrisse precedentemente. Sono restati sodisfatti
della buona mente di lei; ma di nuovo mi hanno pregato
ch’ella li habbi per raccommandati.
A quest’hora sarà partito di Brusseles per venir a’ piedi di
vostra Serenità il capitano Gio. Francesco Baldassini havendomi scritto
con lettere sue de’ 29 che doveva partir il giorno seguente.
Il Pasini mi dice haver havuta risposta dal Belgioioso, et
haver cavato ch’egli ha gran pretensioni, et dimanda
lo stipendio, che haveva il signor Sforza Palavicino, et
voleva saper il commando, che teneva, et egli gli ha
risposto, che non lo sapeva; et mi aggiunge, che si è
ben aveduto, che non gustava di parlar liberamente, et però
si sarebbe destramente astenuto di passar più innanti;
aspettando o lettere, o l’operato del signor abbate Moronato
del quale mostrava esso Belgioioso confidarsi assai.
Erano di già pronte, et alla vella le sei navi destinate
per Svetia, et l’amiraglio di Holanda, che doveva
partir con esse haveva ricevuti gl’ordini per dar
la mostra, et uscire quando li signori Stati suspesero 
--- page 218r---
 ogni effetto, havendo ricevute lettere, le quali non portorono
rincontro, o apparenza, che ’l re di Polonia havesse a
travagliar la Svetia; onde si crede, che più non partiranno. Gratie etc.
Dall’Haya a’ 27 giugno 1617
di vostra Serenità
humilissimo, et devotissimo servitore
Christofforo Suria[no]

--- page 218v---
Al serenissimo principe di Venetia
3a


--- page 219r---
Serenissimo Principe
vengho con questa a fare sapere alla Serenità vostra
di come tutte le nave restano nolleggiato, et al ordine
per fare partensa Iddio piacendo, per tutto li cinque del mese
prossimo d’agosto della città d’Emden, in numero de 3100
fanti insieme accompagnato con la persona mia.
Restano delle nave in bonissimo echipaggio, tanto per condurre
la sudetta soldatesca quanto anche che la Serenità vostra
se ne potrà servire in qual si voglia occasione di guerra.
Come n[ot]o tuttavia con l’opera in mano di fare levata
di gente, et di nolleggiare nave al servitio della serenissima Republica
sino al numero già concessomi. In tal caso mi saria
facile con questa occasione di fare più levata di gente, stimando
che con la perdita che giornalmente va seguendo la serenissima
Republica ne potesse havere di bisogno maggior numero
e come già mi ritrovo al servitio della Serenità vostra
mi è parso mancare del debbito mio se non gli facesse
conocere l’intento mio, che è di potere fare levata d’altri
mille cinquecento fanti, quali mi contento di condurre costì
franco [da] ogni spesa, et questo per la somma de fiorini 40 
--- page 219v---
 stimando che tanto per il manco mi faria di bisogno in consideratione
delle grosse et extraordinari spese che mi converria
fare, et che già ho fatto in complire il mio primo contratto
tanto in fare ben armare la sudetta soldatesc[a]
quanto al ben montare delle nave.
Come gli è aparensa grande che da diversi Potentati come
dal re de Denemarca Zueden et altri verrà fatto
grossa levata di soldatesca in questo Stato, mi è
parso bene di farlo sapevola a[l]la Serenità vostra, poiché il
tempo lo comporti di mandare la presente per la posta
ordinario, ho giudicato a proposito di questo partico[la]re
dare aviso alla Serenità vostra, acci[ò] mi capita la risposta
della resoluttione sua per li 26 o 27 del presente mese
di luglio, o se fusse possibile segua con corriero expresso,
che di quanto della Serenità vostra mi verrà ordinato sarà
da me puntualmente opservato.
Desidero detta risposta quanto prima acciò possi
mettere ordine in caso di aprobatione che la 
--- page 220r---
 sudetta soldatesca sia in ordine, e bene echipato, tanto
di arme quanto di nave per potermi seguire
al più tardo per tutto li 20 d’agosto prossimo.
Con che fenisco pregando dal sommo Iddio per la
conservatione e prosperità di suo Stato.
D’Amsterdam a’ 4 di luglio 1617
devotissimo
servitore
Giorgio Ludovico conte
de Leuvenstein

--- page 220v---
Serenissimo principe di Venetia

