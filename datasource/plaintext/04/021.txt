
--- page 108r---
2da
Serenissimo Principe
monsignor di Langarach di Parigi ha scritto a questi signori
che il signor Alfonso Casale haveva capitulato con
Grisoni la demolitione del forte Fuentes, il passo
libero per genti al servitio dello stato di Milano,
l’esclusione della lega di vostra Serenità, che non le fosse permesso
né genti né transito senza loro consenso, et altro.
Tutto ciò mi fu detto dal signor principe Mauritio, et che Langarach lo scriveva, come di cosa fatta
addimandandomi quello, che ne tenevo.
Havendo io havuto dal clarissimo Padavino quanto
esso Casale haveva accordato con li deputati dai
capi delle leghe a beneplacito della communità
tanto dissi all’Eccellenza sua et qui non lasciai di farle
constare, come si caminava con artificii, et come
varie riuscivano le promesse fatte alla Serenità vostra
dalla parte di Francia aggiungendo quel più,
che stimai proprio in questo particolare rispose
che pur troppo si vedevano in questi tempi
unite le volontà della Francia con quelle della

--- page 108v---
Spagna; ma che li piaceva intender, che la cosa non
fosse così risoluta come pareva, che monsignor di Langarach
la scrivesse; et havendomi detto sua Eccellenza, che haveva intesi
li sudetti particolari dal signor Bernvel trovata buon occasione
di esser seco domenica sotto pretesto di visita, et di
addimandar l’audienza, come a quello, che entrava
presidente in settimana, mostrai curiosità di saper
lo scritto. Mi disse, che non credeva, che ciò, che
haveva scritto il signor di Langarach fosse tutto vero
significandomi tutto quello, che dall’Eccellenza sua mi era
stato detto; aggiungendo Spagnuoli non tralascierà
cosa intentata per contrastar alla serenissima Republica. Anco
al signor ambasciator d’Inghilterra viene scritto pur di Parigi
nella stessa sostanza, et che monsignor Giffier si era
unito con il Casale all’esclusione delle trattationi di
vostra Serenità et che le doble spagnuole, et li scudi di
Francia adunati insieme facevano la fortuna alla
serenissima Republica in quel Paese.
È venuto in Brabant avviso, che là è stato tenuto per 
--- page 109r---
 vero, che ’l signor cardinal Lodovisio habbi ottenuta una
sospension d’armi nel Piemonte per un mese, con questo
che in tanto Spagnuoli non faccino marchiar le loro levate,
hieri nell’assemblea mi dissero questi signori, che non
credevano l’avviso, ma come si sia Spagnuoli have-
rebbono fatto quello che li fosse tornato commodo.
Et essendosi inteso, che al Papa era stata data certa
auttorità di trattare sopra la pace d’Italia dissero
bisogna tener per certo, che già mai il re di Spagna
accorderà alcuna cosa, che non vi vegga il suo vantaggio
et finché non sia certo di questo, anderà differendo
et promovendo delle difficoltà, o dilationi apparenti
di buona volontà.
S’intende tuttavia che le genti marchiano, se bene
alcuni de’ soldati cominciavano a fuggire. Et il signor
Bernvel mi disse nell’assemblea, che erano passate
il ducato di Lucemburgh tre giornate di là di
Marsce in Famines.
Doi di quelli, che haveva spediti il signor principe Mauritio 
--- page 109v---
 per assicurarsi del loro transito sono ritornati scapati
dalle mani di quelli delli Arciduca, che li havevano
per cinque, o sei leghe fugati. Ognuno, che passa viene
ritenuto per ordine dell’Altezze sue ancorché con passaporto
di sua Eccellenza venendo fatto prigione per sospetto, che vadi a
servir li principi essend’ello cognato in particolare di
Buglione. Ha l’Eccellenza sua fatta nuova missione di alcuni
paesani non conosciuti, et sta attendendo li
avvisi, che li porteranno.
Hebbe sua Eccellenza che molto numero di cavallaria, et infanteria
delli arciduchi calava alla volta di Mastrich, ch’è
appunto sul passo per correr a Giuliers; ma ella
non si assicura, che l’avviso datole dal fratello suo
naturale governator di Bredà sia vero, et attende altre
lettere, ben ha saputo, che da Meurs sua terra
siano scorsi alcuni cavalli delli arciduchi, il che
le è riuscito molesto, et dicesi, che questi anda-
vano per vietar il passo al colonello
Ghent, del quale non si sa ancor, se sia passato 
--- page 110r---
 ben si è inteso non esser molti giorni, che haveva traversato
per il Palatinato per arrivar su quello di Treviri.
Già è stata ordinata la cavallaria, et infanteria
di questi signori delle vicine guarnisoni a Giuliers
di accostarsi verso quella parte, perché di passar alla
piazza non è stimato proprio, per non vedersi ancor
la necessità, oltre l’influsso, che vi continua della
peste non solo nella stessa piazza; ma ne’ villaggi
circonvicini, ove stano alloggiati i soldati uniti in
gran parte per l’accidente sudetto della peste.
Li passaporti, che hanno dato li serenissimi arciduchi alli
conduttori dell’armi dicono esser delli doi soli
cantoni di Altorf, et Lucerna, et par che alcuni
formino giudicio, che qui sotto vi sia inganno, et
voglino, che le genti in particolare passino a sedar con conivenza del duca di Lorena.
È stato riportato, che li principi mal contenti di Francia
habbino trattenuti tre, che dalla corte passavano
a Brusseles, uno altro sia scapato, et uno delli 
--- page 110v---
 ritenuti dicesi che sia monsignor di Altariva colonello in
queste truppe francesi, che ritornava qui. Haveva
lettere per questi ambasciatori, ma più dicono, che tenesse
qualche instruttione di trattar con li serenissimi arciduchi,
a nome di sue maestà christianissime.
Sabbato mattina li ambasciatori di Francia sono stati nella
Congregatione di Holanda per sollecitar anco appresso li
deputati della detta provincia la risposta, et l’effetto
della loro instanza, et tuttavia attendono con
impatienza l’essito. Questa andata nella
congregatione d’una particolar provincia in negotio di
principe, et che ha da esser terminato dal generale
del Paese, il quale è de’ Stati Generali, et del Consiglio di Stato non è stata stimata né propria
né degna; et essi ambasciatori ne vengono poco laudati
ma essendo la provincia di Holanda, come
maggiore il direttorio di tutte l’altre hanno
havute instruttioni proprie dal signor Bernvel in
particolare per quanto si dice di farne conto già 
--- page 111r---
 ch’ella sta ridotta qui per altri negotii.
Il governator di Berghem Opensoom è buon pezzo, che sta in
disposto. Il signor Bernvel per avanza nella carica il suo
secondo figliolo ha negotiato con detto Governatore, et ha ridotto
a tale stato l’affare, che vivente ancora ha fatto
andar esso suo figliolo al governo di detta piazza
sotto titolo di provisione, il qual
risterà certamente al total reggimento. Riesce questo
agl’emuli del signor Bernvel di disgusto; oltre il
sospetto, che si ha della dipendenza di lui dalla
Francia per esser massime la piazza di frontiera
principale della Zelanda dalla parte di Brabant
non vi essendo di là più che cinque leghe in circa
per arrivar in Anversa.
Mi è detta esser stato scritto al signor principe
Mauritio, che don Alonso di Valasco, che sta appresso
li serenissimi arciduchi soldato di valore, et stimato
di dolce pratica, sia per andar al governo di
Milano in luoco di don Pietro. Il qual avviso 
--- page 111v---
 qual egli si sia non ho voluto lasciar di riverentemente
significare alla Serenità vostra. Gratie etc.
Dall’Haya a’ 18 aprile 1617
di vostra Serenità
humilissimo, et devotissimo servitore
Christofforo Suriano

--- page 112r---


--- page 112v---
Al serenissimo principe di Venetia
2da

