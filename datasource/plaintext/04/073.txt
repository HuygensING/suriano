
--- page 391r---
Prima
Serenissimo Principe
vostra Serenità haverà inteso dalle precedenti lettere mie l’occasione
del ritardo all’ispeditione della levata del signor conte di Levenstein,
et tuttavia sono ancora in Amsterdam doi navi, che non sono
del tutto ad ordine; et una era ad Huoron, che già sarà
partita per Delfsil.
Li signori Stati Generali giovedì passato mandorono a me un suo
deputato per farmi sapere, che ’l Quast, ch’è quello, che
deve commandar alle navi di guerra, che passano alla
volta di Barberia per difender queste navi di trafico
da quelle de’ Corsari haveva havute le sue commissioni
et che non poteva differir più il partir suo, che al
sabbato sussequente, che però se ’l signor Conte fosse stato ad
ordine colli suoi vasselli, et imbarco haveriano sentito
contento, che havesse potuto far vela con questa
buona compagnia. Io, ringratiati li signori Stati del favore,
risposi al detto gentilhuomo, che ’l tempo era tanto
ristretto, che non vi vedevo alcuna apparenza,
che ’l signor Conte potesse non solo accompagnarsi; ma né
anco seguitar poco appresso; onde era necessario, che
sue Signorie già che tanto facevano per il detto signore, 
--- page 391v---
 che voleva dir per la serenissima Republica, commandassero al detto capo
Quast, che diferisce ancora per qualche giorni l’uscita. Mi
rispose, che non era possibile perché già haveva havute le
sue commissioni; et doveva partir di qua la sera, o la
mattina seguente. Io aggiunsi, che lo haverei fatto saper
al signor Conte, et da lì a poco andai a trovar il presidente di
Frisia, che mi affermò il medesimo, et mi disse, che quanto
si poteva fare era che si procurasse di parlar al Quast
et tentar d’indurlo ad andare trattenendo qualche
giorno; ma che l’ordine l’haveva havuto risoluto di
partire, se si havesse trattato di cinque o sei giorni haveva
tentato appresso questi signori di haver la gratia; ma sapendo
che le cose ricercavano più lunghezza di tempo, com’è
in effetto, non m’è bastato l’animo fare l’instanza.
Feci trovar detto Capitano, che venne appresso di me, et con
ogni possibil maniera cercai d’indurlo ad aspettare; ma
egli disse, che il solo cambiamento di tempo haverebbe
potuto ritenerlo nel porto del Tessel; ma non altra
iscusa, havendo havuto le commissioni molto chiare
et risolute del partire. Con tutto ciò mi addimandò 
--- page 392r---
 quando il signor Conte sarebbe stato pronto. Io gli risposi, che non
lo sapevo di certo, che credevo presto; ma pur per assicurar-
sene poteva nell’andar ad Encusen far la stradda di
Amsterdam, et intender dal Conte quello, che occorreva
né anco in questo volse compiacermi, dicendo, che non
poteva in alcuna maniera, che andar a drittura ad
Encusen, che se il Conte havesse voluto poteva andar là a
parlarli (così si tratta in questi paesi). Con questo io
la sera stessa ispedii al signor Conte acciò che vi avvisasse
sopra, et egli sabbato mattina ha ispedito ad Encusen
il suo secretario per procurar d’indur il Capitano ad aspettarlo
overo uscendo trattenersi alla costa d’Inghilterra. Gli ha
mandata qualche cosa da presentarli per veder pure
se può farlo condescender. Ancor non ho avviso
dell’effetto, o del frutto, che si haverà cavato.
Quello che mandai al signor Conte mi referisce haver vedute
in Amsterdam le doi navi, che hanno da servir per
esso Conte et per il fratello di lui, che si calafatavano
et si andavano con ogni solecitudine apprestando;
ma mi disse, che non credeva certo, che dovessero esser 
--- page 392v---
 del tutto all’ordine, et alla vela per uscire, che per la fine della
presente settimana; se ben il signor Conte con lettere, che habbi sabbato
da lui mi diceva sperar di essere appresso di me per venerdì
prossimo; ma ha detto però, ch’egli non vuole in maniera
alcuna partire di là, che prima non vegga fuori le
dette navi, perché purtroppo tardano anco colla quotidiana
sua presenza.
Io credo, che a quest’hora tutto il reggimento delli
tre milla fanti sia ad ordine parte a Delfsil, parte
nel contorno, et altri nelle navi già arrivate a quel
porto, poiché fino con lettere de’ 21 dello stante scritte-
mi dal signor conte Guglielmo Lodovico di Nassau ho avu[to]
che vi erano doi milla huomini in circa per la maggior
parte buoni, et vecchi soldati; così appunto mi dice.
Io patisco con impatienza, perché temo sempre dei disordini
de’ soldati, et vorrei pure, che vostra Serenità fosse prontamente
servita. Dal Conte non si manca; né il mio sollecitar f[…]
che marinari restino di mancar del loro debito, et
protesti non giovano. Spero nondimeno coll’aiuto di […]
che col prossimo ordinario scriverò di esser pronto al 
--- page 393r---
 partire per la piazza della mostra. Ho scritto al signor Conte
quanto vostra Serenità aggradisce la prontezza del suo affetto, et
come venga farò l’ufficio a bocca. Quanto alla mia
solecitudine ella può esser certa, che in me non cessa.
Osserverò quant’ella mi commanda, se doppo seguito
l’imbarco occorresse dar qualche cosa al Conte, et lo farò
con quella cautela, ch’ella mi ordina, né mi lascierò
condurre a questo, se non ricercato, et se ne vedrò il bisogno.
Le navi veniranno unite tanto per il rispetto de’ Spagnuoli,
quanto per il sospetto de’ Corsari, et avvertirò il signor Conte et
li marinari di tutto quello, che occorre. Nelle mie
patenti faccio espressamente metter, che le navi non tocchino
l’isola del Zanthe per causa della peste, ma vadino
a drittura all’isola di Corfù per haver di là la lingua,
ove siano le armate spagnuola, et turchesca. Fra le
navi del Conte ve ne sono di molto proprie per servirse
ad uso di guerra a che espressamente hanno mirato
li patroni di esse, pensando di esser impiegati, et
particolarmente le doi, che sono tuttavia in Amsterdam mi
viene riferto, che siano buonissime per quell’effetto.

--- page 393v---
Mai sono più ritornati a me li patroni dei vasselli, che
stavano trattenuti costì. Non hanno bisogno di far compianti
havendo havuta la sodisfattione, che desideravano, et per
questo lasciano di venirmi a molestare per non dir ringratiare.
Nel negotio del Wassonhoven non mi è stato detto altro. Se me
ne sarà parlato risponderò in conformità di quanto
la Serenità vostra mi commanda. Gratie etc.
Dall’Haya a’ 29 agosto 1617
di vostra Serenità
humilissimo et devotissimo servitore
Christofforo Suriano

--- page 393bisr---


--- page 393bisv---
Al serenissimo principe di Venetia
prima

