
--- page 174r---
Prima
Serenissimo Principe
nel presentar hieri a’ signori Stati Generali la risposta di vostra Serenità
alle loro lettere scritte nella partenza di qua del signor conte Gio. Ernesto
regolai l’ufficio mio conforme alla copia di esse, il quale
fu aggradito col solito testimonio di particolar affettione
verso gl’interessi della Serenità vostra, dicendomi in generale
che speravano che vostre Eccellenze et dal signor Conte et dalle sue truppe
haverebbono ricevuto buon servitio, et con altro gratioso
complemento ringratiorono di quanto havevano fatto
per li marinari, se ben per questi mandarono doppo
il secretario a far l’ufficio, ch’elle intenderanno dalle mie
sussequenti.
Seppe monsignor di Monthou, che dovevo trovarmi nell’assemblea
et mi fece instanza, ch’io, in conformità delle mie
commissioni, toccassi qualche cosa del suo negotio, per dar
tanto maggior eccitamento alla pronta risolutione
mentre massime l’affare di sua altezza di Savoia
era stato il sabbato passato preso per mano; et tanto
esseguii con quella forma di parole, et pienezze de’
concetti, che la mia debolezza puote portare a
beneficio dell’Altezza sua; et più a sodisfattione
de’ commandamenti delle Signorie vostre eccellentissime rappresentando spetialmente,
oltre tutte le altre considerationi le gravi spese, et
interessi che al presente sostengono; et per mare, et 
--- page 174v---
 per terra contra li tentativi, et atti di hostilità de’ galeoni
di Napoli, contra arciducali, et nel tenir presidiate le
fortezze del suo dominio; aggiungendo quello di più, che
stimai proprio per far apparere, ch’elle in ogni modo
erano pronte nel mantener il signor duca di Savoia; et così
eccitar essi signori al venir ad una buona, et ispedita
risolutione. Mi fu risposto in sostanza, che haveva
la serenissima Republica fatto prudentemente a provedersi contro
li tentativi del vostro re di Napoli: perchè Spagnoli non
sono abandonati già mai dai suoi soliti artificii, et disegni
con quali procurano ingannar il compagno, et chiaramente
si conosceva, che l’arciduca Ferdinando era mosso da
essi; che il duca di Savoia meritava esser sostentato
che per lui si farà tutto quello si potrà, che l’affare
si era preso per mano per venir a quella miglior risolutione
che le forze di questi stati havessero potuto comportare
non ostante che fosser caricati d’interessi, et di spese
tanto per li soccorsi, et aiuti esterni quanto per tener in
sicurezza il Paese. Io replicai degl’istessi concetti
di prima, et delle istesse considerationi ancor più vivamente
mi licentiai.
Mentre m’era stata deputata l’audienza, et già ero
uscito di casa per sodisfar alla mia commissione 
--- page 175r---
 venero al signor di Monthou lettere de’ 6 del passato del signor Duca
ispeditegli con messaggiero espresso da monsignor di San Martino
che partito di Sedan, ove haveva lasciato il conte
Taffino ha seguitato il colonello Ghent con ordine di
accordarlo al servitio, et farlo passar immediate in Savoia
con promessa di doi mesi di paga uno sulla mano, et
l’altro nell’entrar in Savoia. Le lettere contenevano
il procurar assistenza al detto Ghent perché possi far
il viaggio sicuro. Per questo doppo uscit’io dall’
assemblea vi fu egli introdotto, et ha fatta instanza
che questi signori essortino il Ghent ad accettar il partito
poiché pareva, che si rendesse difficile per non esser
stato pagato dal signor duca di Buglione; che gli diano
scorta per il passaggio fuori de’ luochi pericolosi; et che
li permettino piazza sicura finché resti stabilito il negotio.
Esso signor di Monthou haveva di questo parlato prima
col signor Bernvel, et con sua Eccellenza, la quale sentì gusto della
risolutione del signor Duca, et disse, che facesse l’instanza
perché egli non haverebbe mancato di coadiuvarla
et quando gli fosse stato fatto qualche rifiuto si have-
rebbe trovato mezo di fargli far scorta sottomano
ma che non dicesse alcuna cosa; considerò, che questi
signori haverebbono potuto metter qualche difficoltà per timor 
--- page 175v---
 di non romper per qualche accidente la tregua et haveva
detto a questo proposito sorridendo, io vorrei, che fosse
più tosto hoggi, che dimani.
Hanno li Stati sopra l’instanza di esso Monthou consigliato
con sua Eccellenza, et stabilito l’ispedir doi commissarii al colonello
Ghent uno perchè resti appresso di lui, et operi quanto
ha ricercato il signor di Monthou, et l’altro, che immediate
ritorni col rapporto se haverà accordato con monsignor di San
Martino, et come potranno marchiar le genti senza
pericolo. Partirono li commissarii hieri a sera
et saranno credesi dimani appresso il Colonnello.
Il signor principe Mauritio mandò a chiamar monsignor di
Monthou, et li diede parte di questa risolutione; et
egli cavò dalle parole di sua Eccellenza che li Stati haverebbono
pagata la detta cavalleria al signor Duca, se non tutti li
doi mille cavalli, mille almeno; et tanto ha cavato
anco da uno de’ deputati di Gheldria, et io ne
ho havuto il rincontro dal residente Stich, che
mi venne a trovar per questo effetto, et per darmi quella
nuova. Si attenderà la risposta per terminar
quanto occorrerà in questo negotio. Si è pregato di
secretezza affinché non venga ad orrecchio de’ Spagnoli
perché sapendosi, che queste genti havessero servir sua Altezza 
--- page 176r---
 procurerebbono di seguitarle, et come nemiche, se potessero,
trattarle male. Monsignor di San Martino scrive, che a’ confini
dell’Arciduca vi erano tre milla fanti, et mille doi cento
cavalli, et il medesimo rancontro ho io havuto dal Pasini, et
che erano guidati dal conte Henrico di Vandembergh per
batter esso Ghent; et si credeva, che lo Spinola havesse fatto
il viaggio in queste parti di qua per tal effetto.
Avanti che venisse l’avviso sudetto a monsignor di Munchen si
era cominciato a prender per mano la negotiatione; et se ben
hora sta pendente per attender quanto venirà io medesimo per
intelligenza delle Signorie vostre eccellentissime le dirò li concetti che erano corsi.
Parve strano veder nelle lettere de’ principi, et signori dell’Unione
ricevute ultimamente che non havessero stabilita alcuna
cosa, ma che solo scrivessero star risoluti di aiutar
sua Altezza, et non lasciarla perder, et che haverebbono
voluto saper ciò che facesse l’Inghilterra et questi signori per
non s’imbarcar soli in negotio di tanto rilevo concetti
stimati non proprii alla qualità dell’affare, et al bisogno
di sua Altezza; et capendosi, che malamente si può
prometter, che ’l re della Gran Bertagna secondo
come si ricercarebbe havendo pochi denari tanto
maggiormente concorsero i pareri a far le cose con
stabil fondamento. Corse l’opinione di alcuni 
--- page 176v---
 che si habbi, continuando la guerra, a stabilir una unione
reciproca coll’inclusione di vostra Serenità per interessarla mag-
giormente all’assistenza.
Si mostrò di mirar tuttavia al voler dimandar Villa Franca
per porto di sicurtà alle sue navi. Qualcheduni promossero
nei privati discorsi con monsignor di Monthou alcuna cosa
di Nizza; ma si è levato il pensiero dal medesimo Monthou.
Li deputati di Gheldria, Frisia, et Grumighen in particolare
hanno voluto esser informati del sito de’ porti, della
capacità loro, et della qualità delle spiaggie attinenti
alla giuridittione del signor Duca per quella risolutione
che si potesse far un giorno d’inviar vasselli da
guerra; che come cosa, che ricercava tempo si
sarebbe lasciato a più opportuna deliberatione
dovendosi far per provisione quello, che fosse stimato
più proprio, et più conveniente al bisogno, et alla
possibilità di questi Stati: così dicono; ch’è il più,
che per hora mi occorre riferirle riverentemente in
questo proposito. Gratie etc.
Dall’Haya a’ 6 giugno 1617
di vostra Serenità
humilissimo et devotissimo servitore
Christofforo Suriano

--- page 177r---


--- page 177v---
Al serenissimo principe di Venetia
prima

