
--- page 348r---
3a
n° 157 comincia 155
Serenissimo Principe
sarà oltre il mio sollevo, principalmente vantaggio della Serenità vostra
se li ordini di lei saranno capitati in armata che Dio lo
voglia; et presto se ne doverà haver qualche nuova certa.
Per pagar li noleggi de’ vasselli piglierò li denari a cambio, come
la Serenità vostra mi commette, stimando altrettanto proprii li suoi
rispetti, quanto quello che riverentemente raccordai credevo che
potesse apportar avanzo al publico. In questo proposito
veggo, che non potrò far di meno di non contentar in qualche
parte questi compartecipi delle quattro navi, lasciando a
parte quelli della nave abbrucciata, che non hanno ad haver
che doi mesi; et gl’altri dovendone haver sei,
credo come dico, che sarò forzato per levar l’occasione
delle indoglienze, et delle pretensioni de’ danni et interessi
di far dar loro almeno doi mesi fino che mi vengano
le risposte di vostra Serenità; ma questi procurerò anco che
siano con la cautione che si conviene.
Fin qui ho tratti alla Serenità vostra in doi lettere di cambio trenta
milla ducati. Per le navi, che hanno da venire sendo
sette ne bisognerà maggior summa, onde col primo
dispaccio manderò altra lettera a vostra Serenità di venti milla
ducati, et poi susseguentemente di tempo in tempo questo avviso
a vostra Serenità a fine, che possi anticipatamente dar gl’ordini
proprii per queste provisioni. Come ho significato altra
volta credevo certo che li matelotti havessero havuta di là
molta più summa di denaro di quella che trovo descritta 
--- page 348v---
 nelli roli et conti mandatimi dall’illustrissimo signor commissario Moresino
delle cinque navi; aspetterò quelli delle altre.
Sendo il signor conte Guglielmo di Nassau governatore di Frisia stimai bene commu-
nicar a sua Eccellenza la gratia, che la Serenità vostra ha fatta a quel soldato
di che si è restata molto contenta perché anc’ella come mi
ha detto haveva scritte lettere di raccomandatione a lei per impetrar
gratia, et per esso soldato, et per doi altri suoi compagni.
Se bene detto signore scriverà alli stati di Frisia di questa gratia
anc’io farò l’ufficio, che stimerò proprio in questo proposito.
Ho ricevuto lettere da Seghem del giovane conte Guglielmo fratello
del già conte Gio. Ernesto di Nassau colle quali mi dà parte di haver ricevuto
dalla moglie un figliolo maschio, et si offerisce di nutrirlo, et
allevarlo per servitio di quella serenissima Republica, et mi ha pregato
anco di raccomandarlo, et raccordarlo alla gratia, et
alla memoria dell’Eccellenze vostre, et che le assicuri per sua parte
che si tiene pronto ad ogni lor minimo cenno di venirle
a servire. Io non ho mancato di congratularmi con lettere seco
et con il padre, et promesso ad esso conte Guglielmo di far
l’ufficio, che desidera con la Serenità vostra.
Mi scrive haver presentito non so che di riforma di soldo, che
si pensava di far sopra le compagnie del reggimento del
signore di Rocalaura, et desiderava saperne da me qualche cosa
et se saranno esse truppe trattenute. Io ho risposto
di non sapere se non in generale quanto sua Signoria mi diceva
Qui s’è inteso che vostra Serenità era in pensiero di licentiar 
--- page 349r---
 detto reggimento, ed alcuni me ne hanno parlato con qualche
passione, mostrando tener per fermo, che come la congiuntura
non era al presente propria per li emergenti che corrono
né di servitio publico, così licentiandolo sarebbe
stato un dar l’armi in mano all’inimico perché li soldati
non potranno passar per alcuna parte, che non capitino in
ma[no] d’Austriaci. Io mostro di non esser informato
di questo negotio, ma che la Serenità vostra regola sempre
le attioni sue col termine della prudenza. La stagione
avanzatasi assai al rigor del freddo viene tenuta
propria per poter la Serenità vostra haver qualche vantaggio nella
regolatione di quella soldatesca, et massime se se* le
presenterà il sollevo di tenersi in guarnigione in
terra, et che ella ponghi il pensiero a far che li
soldati habbino abondanza di viveri. Li suoi ministri
sono sul fatto, veggono molto meglio gl’interessi di
quella serenissima Republica di quello, che possino esser portati
dai discorsi di quà.
L’eccellentissimo signor ambasciatore Lando con buon vento domenica passata alle
quattr’hore doppo mezo giorno fece vela per Inghilterra et
spero che sia arrivato hier sera in quell’isola.
Presto pregando Dio benedetto, che colle santissime feste del
prossimo Natale, et col capo del nuovo anno concedi alla
Serenità vostra alle Signorie vostre eccellentissime et a tutta quella serenissima Republica felicità,
et augumento di ogni bene. Gratie etc.
Dall’Haya li 10 decembre 1619
di vostra Serenità
humilissimo et devotissimo servitore
Christofforo Suriano

--- page 349v---
Al serenissimo principe di Venetia
3a
n° 157 comincia 155

