
--- page 323r---
2da
n° 151 comincia 150
Serenissimo Principe
sino domenica passata sono stato con animo inquieto attendendo
alcun avviso delli vasselli, che restavano a venire, quando
in fine fui sollevato da lettere delli signori dell’amiralità di Amster-
dam, con che m’avvisavano l’entrata loro nel Tessel, et ne
godei in particolare per l’interesse della Serenità vostra. A quei signori
ho mandata la copia dei roli, che ho ricevuti dall’illustrissimo
signor commissario Morosini, et del debito insieme de’ capitani;
et il Calandrini esborserà quel denaro, che sarà necessario
per il pagamento de’ marinari et altro tanto a quell’Amiralità,
che a quella in Northolandia. al cui equipagimastro
ho dato il rolo della nave Il leon dorato, trovandosi qui
in commissione; et io, occorrendo, mi transferirò nell’una,
et l’altra parte. Oltre la prima lettera di vintimilla
ducati fatta a dieci, et tratta a pagare a vostra Serenità ne ho
fatta anco un’altra de dieci milla alli medesimi Latfeur
Calandrini, et Vandermeulen a’ 16; ma veggo bene,
che vi vorrà anco molta maggior summa poiché li
marinari non hanno ricevuto in armata tanto denaro
quanto mi presuponevo; et poi vi sono li partionevoli dei
vasselli ritornati che mi solecitano per il pagamento
delle restanti mesate doppo ’l terzo decimo mese, essendoli
state rimandate le lettere, che li havevo fatte per vostra Serenità
onde doveranno, per cadauna nave esser pagati per sei
mesi, et poiché hanno rihavute esse lettere non veggo
di poter ricusare né differirle il pagamento: tuttavia 
--- page 323v---
 starò a sentir quello mi dirà il Calandrini, al quale scrissi
domenica in questo proposito.
Per la nave Il leon felice, che è in servitio ho fatte le lettere
di pagamento di doi mesi il quinto, et sesto, et sono dirette
al signor Nicolò Perez et anco quelle scritte a’ 16 sono di
nuovo grandemente instato perché il pagamento di queste, et delle
altre sia fatto a tempo, risentendosi questi mercanti della
dilatione.
Continua il vento contrario all’uscita delli tredici vasselli de’ signori
Stati destinati contro corsari. Et spiace grandemente a sue Eccelenze
la spesa infruttuosa, tanto più che sempre hanno novelle,
che quelle genti vanno sempre tentando nuovi danni a’
vasselli di questi mercanti. Ma sono tutti alla vella, et
par che il tempo hora servi per la loro uscita.
Devono uscir con essi anco altri vasselli mercantili, et doi o tre di
grande di portata fin di trecento lasti, che devono passar
a Genova, et uno in particolare venirà a Venetia. Havereb-
bono ben volentieri li partionevoli voluto saper da me
se la Serenità vostra ne havesse a fare. Io ho detto ad essi, che
non sapevo, ma che andando in golfo, et presentandosi all’eccellentissimo
signor Capitano generale potrebbe esser, che la qualità de’ vasselli
riuscendole lo facesse risolvere a cambiar per essi
qualch’altri di minor portata. Uno io conto che va a
Genova; ma spero che vostra Serenità non sia per haverne
bisogno, poiché Spagnoli haveranno da pensar altrove.

--- page 324r---
Et in effetto così è appunto, che pensano, et stano perplessi dalla
parte dei serenissimi arciduchi doppo anco gl’ultimi avvisi della
rotta havuta dal conte di Buquoi, la qual però vanno
estenuando, anzi la dichiarano per vittoria singolare: tuttavia
qui gl’avvisi vengono diversi, et vostra Serenità li deve haver havuti
tali dal luoco proprio.
Fin domenica con lettera di Colonia venne avviso della coronatione
del principe Palatino in re di Bohemia alli 4, et che quella della
moglie doveva seguir la domenica appresso, et nell’istesso
giorno anco quella del Tansilvano. Lo scrive uno de’
direttori a questo loro agente; et li signori Stati attendono di
giorno in giorno l’avviso da quel Principe: in tanto
nondimeno si vede manifesta nell’universale l’allegrezza,
se ben vi sono di quelli anco, che non se ne rallegrano.
Aspetteranno li signori Stati gl’avvisi sicuri per devenir poi ad elettione
d’ambasciatori al detto Re, sopra che vi è come ferma risolutione
di ispedir fatta la nominatione di quello, o quelli che
haveranno la carica dell’ambasciata, quanto più presto
verso Praga.
Qualcheduno di questi signori mi ha detto, che se per il passato hanno
fatti far ufficii con sua Maestà della Gran Bertagna, hora
non mancheranno di rinovarli efficaci, poiché hanno il
campo largo, et spera al presente ognuno che quella Maestà
sia per far una libera risolutione: et io ho cavato ancora
dal signor Ambasciator inglese, che altro non attende il Re, che l’avviso 
--- page 324v---
 della coronatione aggiungendomi che si era anco trattato dell’
assistenza, et dei personaggi per la condotta dicendomi, che se sarà
di quattro milla fanti il sicil ne haverà la carica; se di più il
conte di Sudanton; ma vostra Serenità deve già haver havuti gl’avvisi
di tal discorsi preparativi.
Fra doi giorni doverà esser qui ridotta la Congregatione di
Holanda, et fra gl’altri punti si doverà stabilir quello della
assistenza a Bohemi doppo finiti li altri quattro mesi, che
sarà all’ultimo del ventuno. Et dell’imprestido, che hanno
addimandato Bohemi di cinquecento milla fiorini, di che
par che l’agente di essi Bohemi si prometti assai, anzi sia
sicuro di dover ottener questo estraordinario sussidio ancora.
Gl’avvisi venuti qua de’ progressi del Transilvano hanno
apportato contento; et Spagnoli fanno publicare, che
l’Humonai si sia sollevato coll’absenza d’esso Bethelem
Gabor nella Transilvania. Fanno sparger queste voci,
come anco che Portughesi habbino fatta una rivolta.
Dei fini non si può scoprire. Quest’è vero, che ’l signor prin-
cipe di Portogallo mi ha lette lettere scritte da Lisbona
da doi mani che portano nella stessa maniera, che
Portghesi erano restati malissimo sodisfatti colla venuta
del Re in quel Regno, et che già mai il tempo era stato
più proprio per lui; et che molti lo chiamavano di
puoco cuore, mentre poteva reacquistar quello ch’era
suo. Professa questo Principe non esser adulato da quelli 
--- page 325r---
 che scrivono: tuttavia bisogna che stia quieto anco con l’animo
et diverti il pensiero dall’impresa, mentre non ha né di che, né
con che poter intraprender una si gran facenda.
Per le risolutioni della Dieta di Norimbergh stano in grandissimo
pensiero li serenissimi arciduchi, et particolarmente Spagnoli; ma da
questa parte par che formino buon giudicio, che sarà con-
forme alla congiontura de’ tempi, sendo li principi passati
tanto avanti a portar colli loro consigli il Palatino all’
accettatione del regno di Bohemia. Qui si trova uno
de’ consiglieri del lantgravio di Hassia. Sta sottocon-
testo di trattenersi col figliolo di quel Principe; ma in
effetto viene detto, che attenderà la risolutione di
detto convento di Norimbergh, che gli sarà mandata per
trattar, et negotiar con questi signori. Gl’animi si veggono
molto risoluti a stabilir il possesso del Palatino, et a
portar le cose di Alemagna allo stabilimento de’ principi
dell’Unione, et per la parte di qua si farà quanto si potrà per
frenar il corso alla grandezza di casa d’Austria, et
così tenersi la guerra lontana.
S’è parlato, che vi fosse pensiero in Alemagna di far passar
l’arcivescovo di Treveri in Francia a quella Maestà nel qual
caso anco li principi dell’Unione manderebbono
il lantgravio d’Hassia a nome loro, et più s’è detto
che passerebbe per di qua. Bisogna, che vi sia qualche 
--- page 325v---
 cosa in questo proposito, che ’l tempo la scoprirà.
Haverò caro, se così se ne compiacerà la Serenità vostra esser avvisato
della deliberatione, ch’ella ha ultimamente fatto publicar per il
trafico del golfo acciò sappi governarmi nel risponder a chi
mi interpellasse in materia di tanto momento; onde
colla copia di detta deliberatione aspetterò anco li suoi pru-
dentissimi avvertimenti necessariissimi d’esser saputi da me
per l’interesse di vostra Serenità, et per la compita essecutione di detta
deliberatione. Se n’è parlato da qualcheduno che n’ha
havuta notitia, et chi l’intende da ragione a vostra Serenità;
ma vi sono di quelli, che haverebbono caro saper se la licenza
di transitare doverà prendersi a Corfù nell’imboccar del
golfo, o dove. Non ho dubio, che questi signori non siano per
far ubidire, quando sappino l’intentione, et mente
di vostra Serenità che starà a lei di dichiararla se vorrà.
Dell’eccellentissimo signor ambasciator Lando ho havuto avviso con lettere sue
di Colonia, che proseguiva il suo viaggio con felicità; et
buona salute. Lo credo hora in Amsterdam, et dimani
o appresso dimani spero che sarà in questa casa di vostra Serenità
né mancarò di prestargli in essa, et in ogni luoco quell’
ossequio, et quella riverenza, che da me si deve.
Le mie tre lettere delli 13 n° 147 fin 149 se ne vengono con queste replicate.
Dall’Haya li 19 novembre 1619
di vostra Serenità
humilissimo, et devotissimo servitore
Christofforo Suriano

--- page 326r---


--- page 326v---
Al serenissimo principe di Venetia
2da
n°151 comincia 150

