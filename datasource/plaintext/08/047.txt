
--- page 240r---
2da
n° 139 comincia 138
Serenissimo Principe
sono ben doi settimane passate, che li signori Stati sono continuamente occupati
per trovar ripiego di accomodar quelli di Embden con il loro Conte, et
il Conte colli stessi di Embden, né ancor per via del negotio hanno saputo
trovarvi mezo sufficiente, che sodisfi alle parti essendo grande
l’animosità degl’uni contra l’altro: onde saranno necessitati questi
signori vedendo non poter accordarli altrimenti di passar all’auttorità
et con questo termine astringerli ad assopir le differenze: potendolo
fare in virtù dell’haversi, et il Conte, et quelli di Embden sottoposti
per la decisione delle loro controversie a quello che faranno
li signori Stati. Importa grandemente a queste Provincie, che
quella città, et il contado sia in sicuro riposo per il sito in che
ella è posta, et per haver il Conte il fratello suo al servitio dei
Spagnuoli: et questo affare apporta la dilatione negl’altri.
Tutti gl’avvisi, che sin qui sono venuti toccanti le cose d’Alemagna
per la più gran parte hanno parlato dubiamente et diversamente
del fatto del serenissimo Palatino, né vi è chi affermi, ch’egli habbi
accettato il regno di Bohemia. Questo ho inteso che monsignor Bre-
derod che risiede in Heidelbergh per questi signori ha loro scritto, et
ricercato se doverà passar coll’Altezza sua a Praga. Sopra ciò non
è stata terminata alcuna cosa volendosi prima ritrar la vera
inclinatione del re della Gran Bertagna. Si sono havuti
avvisi, che ’l baron di Donà era spedito, et che attendeva il
buon vento per passar il mare. Uno venuto di là riferisce, che
vi era voce d’inviar sei milla fanti in aiuto del Palatino,
et nomina li soggetti che pretendevano la condotta, che anco 
--- page 240v---
 li referì a sua Eccellenza ne delli tre che, (s’è vero) saranno state scritte
alla Serenità vostra, ella non stimava, che ’l general Sicil, che ha servito
in questi paesi; ma non havendosi miglior incontro, non si ferma
la credenza.
L’ambasciator di quella Maestà o non sa, o non vuol sino alla venuta
del Barone publicar la volontà della Maestà sua. Viene inter-
pretata questa taciturnità a poco buon segno; overo che
vogli l’Ambasciatore secondar l’humore del Re di non far aperta
dichiaratione; ma lasciar passar la cosa innanti finché si devenga
al fatto per poter mostrar di non havervi havuta parte; ma
seguita l’accettatione far constar allhora la necessità, che ha
di sostener il genero.
Chi vuol far giudicio sopra la natura di quella Maestà tiene che
senti diversamente, et che non vorrebbe, che ’l Palatino accettasse,
et il fondamento si fa sopra quello che la Maestà sua disse ai comissarii
di questi signori quando lo essertorono ad intraprender la causa
de’ Bohemi, che non se volse dichiarire, anzi con qualche
senso li disse, ch’era fuori di ragione, come vostra Serenità haverà per
altra mano inteso; in oltre, che se havesse havuta altra
volontà non haverebbe commesso al suo Ambasciator estraordinario
il complimento di congratulatione coll’Imperatore così prontamente
come haveva fatto: ma altri conieturano, che questo sia
stato ad arte. Et laudano il Re, et il suo consiglio di prudenza
che non habbi voluto pretermetter un ufficio necessario, et
ordinario per meglio avantaggiarsi nel negar di non saper la 
--- page 241r---
 risolutione fatta dal suo genero.
Con questi discorsi camina tuttavia la corte, et coll’espettatione si pasce
del desiderio, et della speranza, che sia seguita la accettatione, et
ben presto debba haversi avviso della coronatione.
Il signor principe Mauritio non può far che non mostri il suo senso in questo
particolare et quando fui seco molto ben l’espresse dicendo, che
desiderava che ’l Palatino fosse re di Bohemia, et aggiunse se
non l’accetta si accorgerà et egli, et gl’altri principi insieme dell’
error, che se sarà fatto; che questo era il vero tempo per metter
la brida in bocca allo Spagnuolo, che di centinara d’anni non
se n’è presentato il migliore, et con simil concetti andò discor-
rendo sopra il servitio, che ne haverebbe ricevuto la Germania,
et li principi d’essa; et la consequenza di bene, che ne
sarebbe derivata agl’esterni che non amano, et hanno occasione
di temer della grandezza di casa d’Austria.
S’entro a ragionar della inclinatione della Francia sopra questo negotio,
et l’Eccellenza sua disse Francesi non la vogliono intender, che ’l Palatino
accetti, dicendo che questo sarà un turbar tutta la Christianità
et concetti simili per detornar quel Principe da una sì buona
risolutione. Il che si confronta con quello che cavai da questo
ambasciator di Francia, avanti hieri che fui a sua visitatione il qual
mostrò tener per fermo che ’l Palatino non accetterebbe perché
non haverebbe con che sostenersi, facendo il conto sopra l’impossi-
bilità de’ principi dell’Unione suoi confederati; sopra la volontà del re d’Inghilterra di viver in pace; et sopra il poco aiuto che 
--- page 241v---
 può aspettar da questa parte; aggiunse che alcuno haveva
pensato, che ’l Re christianissimo dovesse interessarsi; ma che s’inganavano
perché lo stato presente del Re, et l’haver il Regno bisogno
di riposo non servivano a dover creder che la Maestà sua intrapren-
desse cosa tale senza sussistenza. Insomma andò nel discorso
particolarmente estenuando il vigore, che possono ricever le cose di
Alemagna da questi signori: concludendo che se si voleva far qualche
cosa sarebbe stato col romper la guerra a Spagnoli, et farla
(come si dice) a ferro, et sangue altrimenti era una burla.
Cova nel seno di questo ministro per quello che si scuopre
da questi del Governo, che alcuno me lo ha riferto un mal talento
et quando può attacarli lo fa volontieri. Et non è che non
habbi, et non si governi con l’instruttioni della corte: perché
in conformità scrive monsignor di Langarach essergli stato fatto
intender che per nome della Maestà sua christianissima facci saper a
questi signori che li prega a non dar aiuto a’ signori bohemi, né
al Palatino, ma stiano neutrali: a che scrive haver risposto
che haverebbe significato quanto s’era detto; ma aggiunto
da sé che dubitava non esser a tempo. La risposta ha
sodisfatto grandemente a questi signori che invero si mostrano risoluti
di far tutto quel più, che stimeranno proprio per interesse
commune, per sostener tanto Principe, et quello che tocca,
et che più importa al particolar servitio loro tener
la guerra più lontana, che potranno da queste Provincie
nella constitutione dello stato presente in che elle sono agitate ancor 
--- page 242r---
 dalle passioni interne: che nondimeno lodato Iddio ogni dì si vanno
assopendo; et sempre più accommodando gl’animi all’unione
del publico servitio.
Tutte le genti tanto da cavallo che da piedi de’ signori Stati sono
tornate alle loro guarnigioni, così essendosi inteso haver
fatto quelle delli arciduchi. Resta il presidio in Brusseles,
et quei borghesi vivono mortificati; consolandosi con questo
solo che non vi sia in guarnigione alcun Spagnolo. Povero
sollevo nell’aggravio in che sono necessitati stare.
Il Nuntio pontificio, l’arcivescovo di Malines, et altre persone
ecclesiastiche si sono interposte a far ufficio con li serenissimi
arciduchi per mitigar il loro sdegno, et evitar l’effetto
delle minaccie a Brusselesi. Quelli di Anversa si risentono
per quanto viene scritto dell’attentato contro detti di Brusseles
ma senza capo non hanno né spirito né vigore. Gratie etc.
Dall’Haya li 9 ottobre 1619
di vostra Serenità
humilissimo et devotissimo servitore
Christofforo Suriano

--- page 242v---


--- page 243r---


--- page 243v---
Al serenissimo principe di Venetia
2da
n° 139 comincia 138

