
--- page 180r---
Copia di un capitolo nelle conditioni con che furono prese in servitio
le dodici navi
Che detti vasselli si doveranno dar a nolo delli partionevoli, et patroni di essi
con patto, et conditione, che doveranno correr con essi loro vasselli il pericolo
o rischio ordinario di mare, d’arena, et corsari, et più tutto quello potesse
avenir ad essi vasselli durante il viaggio sin che siano gionti a Corfù
o altrove dove sarà destinato il rendevous, overo luoco destinato
per la radunanza delle navi, et genti. Et che doppo tutti li pericoli, et
danni, che potessero avvenir ad essi vasselli per via di guerra in qualunque
modo che fosse, et anco quanto alli vasselli durante la guerra
potesse avenir di mare, et d’arena resterà a carico della serenissima
Republica; beninteso però, che doppo, et venendo detti vasselli di ritorno
a casa essi debbano di nuovo correr il pericolo ordinario di mare,
et arena, et altrimenti come corso l’havevano nell’andare; et più
con questa conditione, che se detti vasselli venissero ad andar
male, il che Dio guardi sia nell’andar o ritornare, che solamente
doveranno godere li loro guadagnati noli di mese a rata del tempo,
che haveranno servito. Et con questa dichiaratione, et conditione
inoltre, che se per caso le navi fossero dannificate, o prese nell’
andar, o ritornar da una flotta, o armata generale per
parte del re di Spagna, che quel tutto debba venir a carico
et rischio di detta serenissima Republica.

--- page 180v---
Copie van capittel inhoudende de conditien hierbijgenomen
syn in diensten de twaelff schepen
De voors(eyde) scheepen sullen by de schippers ende reeders verhuyrt moeten werden op conditien
dat sy luyden met haere scheepen sullen moeten loopen het ordinaris peryckel van see, sandt,
ende rovers, ende voorts alle thundt de selve scheepen soude moigen overcommen
geduyrende de reyse, tot dat de voors(eyde) scheepen tot Corfu, off anders hier
de gedestineerde rendevous sul wesen, sullen syn gecommen, ende dat hier
naer alle periculen ende schaden die de selve scheepen soude moihen overcommen deur
oorloge in wat manieren dat soude moihen wesen, oock mede thundt
de selve scheepen van zee ende zandt, geduyrende den oorloge soude moihen
overcommen syn ende staen tot laste ende pericule vande Republycke, wel
verstaende dat daer naer de selve scheepen int harwaerts commen naer huys toe
wederom sullen loopen het ordinaris perijckel van zee, sandt ende andersints, gelijk
de selve int gints vaeren gehadt ende gedraegen sullen hebben. Doch met dese
conditie, soo de selve scheepen commen te verongelucken (t welck Godt verhoede)
tsij int gints off t harwaerts commen, dat se alleenlijck sullen genieten die
verdiende maentgelden nae veloop des tijts, oock met sulcken verstande ende
conditie nochtans, dat soo verre de scheepen, tsy int gints vaeren, ofte weder
int herwaerts commen van een generale vloote van wegen de coninck van
Spanien ofte van eenige syne dienaers ofte supposten worden beschadicht ofte
genomen dat alle
t selve sal commen tot laste ende pericule vande voors(eyde)
Signorie

--- page 181r---


--- page 181v---
Copia di capitolo nelle conditioni
con che furono noleggiate le xii
navi
In italiano et fiamingo
nelle 2de n° 122

--- page 183r---
2da
n° 122 comincia 121
Serenissimo Principe
come ho scritto riverentemente a vostra Serenità nelle altre mie non fui che hieri ad essequir
le sue commissioni colli signori Stati rappresentandoli la sostanza delle
lettere di risposta all’Eccellenze loro per la raccomandazione del signor colonello Anstenraedt
et della vedova Chercoven, iscusando coll’accidente delle acque se non
li presentano le medesime lettere molto mal condotte. Rispose il Presidente,
che restavano li signori Stati sodisfattissimi della risposta di vostra Serenità, et che
come speravano, che la povera vedova haverebbe sentito il frutto
della sua pietosa benignità, così non dubitavano, ch’ella non fosse per
tenir conto all’occasione delle loro instanza per il sudetto signor Colonello.
Anco sua Eccellenza rende gratie alla Serenità vostra di quanto a sua contempla-
tione haveva commesso per la vedova Kercoven.
Venne il signor Calandrini doi giorni doppo l’ispedizione delle mie ultime lettere, et
come stavo con buon bocca attendendo che mi portasse il conto di
Amsterdam conforme all’intentione havutane così vedendomelo innanti
colle mani unite ne sentii altrettanta passione. Immediate me
n’andai a trovar il secretario Arsen, al qual communicai il manca-
mento, et non ostante, che il Calandrini mi havesse detto
per nome di detti dell’Amiralità che li conti, et roli erano già tutti
scritti, et che non li mancava se non metterli in netto in ogni modo
lo pregai di riferir il tutto a’ signori Stati perché pigliassero rimedio,
che in fine io havessi la sodisfattione, che giustamente si deve a vostra Serenità
sopra che li signori Stati hanno scritto lettere efficacissime mostrando me-
raviglia della dilatione, et commettendo ad essi dell’Amiralità di
portar seco li detti conti alla loro venuta qui, che deve esser
alla fine di questa settimana con li deputati delli altri collegi.
Mandai le lettere per lo stesso signor Calandrini, con ordine di avvisar-
mi, se sarà necessaria la mia andata là, fino a quest’hora non ho
havuto altro avviso. Assicuro vostra Serenità per l’humil riverenza
che le devo, che resto così afflitto nell’animo che niente più vedendo
che si procede con tanta lunghezza. Starò anco a veder questa 
--- page 183v---
 settimana se la discrettione haverà luoco. La buona speranza
datami dai signori Stati, et dalli stessi dell’Amiralità m’ha trattenuto
attendendo l’effetto, et perché sono stato assicurato, che la mia andata
là niente, o poco haverebbe dato calore alla fredezza di quei ministri.
Sono doi giorni, che ho mandato a Roterdam uno dei miei per la
sottoscrittione delle copie de’ conti, et roli in fiamingo, et italiano né
ancor è ritornato; et io m’affligo per così gran longhezze; ma più
perché non posso sodisfar prontamente né al desiderio di lei, né al
mio debito; ma spero un giorno uscir da queste pene.
Con l’ultime lettere d’Italia si è havuto l’avviso dell’incendio della
nave Li 3 Re del numero delle dodici. Uno dei partionevoli era
a punto meco quando venne l’avviso, et pareva, che si pro-
mettesse, che vostra Serenità in virtù delle capitulationi, essendosi il
vassello abbruggiato in golfo dovesse esser pagato da lei; ma
io procurai di ributtar la sua ragione con l’intelligenza
del capitolo che invio ad ogni buon fine alligato alle presenti,
et specialmente perché il vassello era già stato licentiato. Questa
fu stimata dal sudetto interessato valida ragione contra la sua
pretensione. Io non mi assicuro, che questo, et altri compartecipi
non siano per muover qualche tentativo. Difenderò le ragioni di
vostra Serenità in ogni caso la quale però si compiacerà di significarmi
quello, che per sua prudenza stimerà proprio per maggiormente
comprobarle.
Li deputati dei collegi dell’Amiralità verranno qui per consultare
l’armar di otto o nuove vasselli, che habbino a continuar
sempre la guarda allo stretto, non stimando a proposito li signori
Stati fidarsi dell’accordo stabilito ultimamente colli corsari, presu-
ponendo, che se li verrà qualche nave alla mano ne faranno
represaglia. Mostreranno bene ogni buona volontà verso di loro
et per darlene segno hanno risoluto di licentiar da quaranta 
--- page 184r---
 in cinquanta de’ detti corsari parte Turchi, altri renegati, che
sono stati condotti in Amsterdam. Ancor non è seguito l’effetto
della liberatione attendendosi qualche altro avviso. Quello che
fa star con sospetto questi signori è che essi corsari non hanno mandati qui
ostaggi, et essi hanno in Algieri il loro console, che starà a loro
discrettione.
Sopra questo armamento di navi sono stati consultando questi giorni
a dietro; et hanno risoluto di mandar ordine il che è stato
essequito da sua Eccellenza, alle frontiere perché tutta la cavalleria si tenga
pronta a suoi quartieri; et anco qualche capitani d’infanteria, che
erano qui sono partiti verso Colonia, ove sono le loro compagnie
la voce che fanno sparger Spagnuoli, che ’l marchese Spinola
habbi a caminar colle sue genti, ha fatta far questa deliberatione,
ma l’opinione è che non si muoverà, et che ambedui le parti
habbino la medesima intentione di far vedere che sono pronti a
marchiare, et non muoversi né l’una né l’altra.
Il signor principe Mauritio mi communicò hieri l’arrivo in Francfort del
re Ferdinando, che veramente si era trattenuto in camino; ma che
in fine haveva passato avanti. Che li principi elettori ecclesiastici, et
li laici erano in altercatione grande essendo passate cinque sessioni
senza poter accordare, che doverà dar il vito di Bohemia.
Gli ecclesiastici vogliono, che Ferdinando come re lo dia; et li laici stano
saldi per Bohemi; che Sassonia in questo pareva, che col mezo de’
suoi ministri si mostrasse risoluto di non ceder; tuttavia non si
poteva far gran fondamento. Et qui è corsa appunto hoggi voce,
che Ferdinando fosse eletto imperatore; ma non si sa di dove venga
l’avviso l’apprenza del successo vostra Serenità l’haverà più sincera
da più vicino luoco.
Gl’avvisi di Bohemi par che siano tali, che apportino non poca conso-
latione a questi signori sentendo che sono risoluti a mantener la libertà 
--- page 184v---
 qui si dogliono solo di non haver quella corrispondenza che
desidererebbono dalla parte de’ principi dell’Unione.
L’ambasciator di Inghilterra si trova a Anhault poco discosto da Franfurt
non si sa con qual sentimento o patimento d’animo, havendomi detto
il signor principe di Oranges, che havendo egli mandata persona espressa
alli signori Bohemi essi l’habbino rimandata per non haver portate
lettere credentiali del Re, et che non era costume in negotii
così gravi caminar senza simil lettere; né era conveniente,
che havessero essi a metter in mano di cadauno senza
veder né il titolo né la qualità del Principe, che l’invia
l’intero delle loro sostanze, delle loro vite, et della loro riputatione.
Questo incontro ha havuto detto Ambasciatore con Bohemi; un altro mi
aggiunse sua Eccellenza, che importa niente meno, è, che meno Ferdinando
ha voluto, ch’egli intraprendi il suo affare con Bohemi; portando
per causa di questo rifiuto, che nella congiontura che allhora si
trovava troppo haverebbe pregiudicato ai suoi interessi, et
alla sua reputatione entrar in simil trattatione, et che sarebbe stato
un metter in compromesso ciò che di ragione pretende aspettar-
segli. Il re di Spagna ha data la mossa a questa ambasceria
onde considera il signor Principe, che già causa haveva il re d’
Inghilterra di restar disgustato del Cattolico. L’Ambasciator ha spedito
in diligenza al suo Re, doverà aspettar le commissioni, intanto
resterà quivi, ove egli è, senza potersi adoperare per l’effetto
a che era stato spedito.
Li commissarii ritornati d’Inghilterra fecero sabbato la relatione
nell’assemblea dei Stati del loro negotiato, che fu intesa con
altrettanto contento, quanto era il travaglio di animo
che continuamente li teneva occupati per gl’inconvenienti che
succedevano nell’Indie Orientali tra l’una, et l’altra Natione.
Che con l’accordo seguito tutto doveva restar estinto, et assopito 
--- page 185r---
 per gl’altri interessi delle pesche, et altro è rimesso a trattarne in
miglior tempo, et sarà lo spatio di circa tre anni.
Hanno riferito haver havute delle controversie, et delle contramine
grandissime, et che le doble spagnuole facevano li soliti incantesimi
ma la patienza di chi trattava, et la prudenza del Re ha fatto
disperder ogni cosa, et resi confusi li negotianti. Che in sua
Maestà havevano scoperto esser molto innanti nel trattato di
matrimonio con Spagna; ma che haveva affermar ad
essi commissarii non havervi la total inclinatione; et detto
loro in questo particolare, che non haverebbe fatta alcuna cosa
senza prima communicarla alli signori Stati; et che nel Principe
suo figlio havevano scoperto l’animo alienissimo d’apparentarsi
con Spagnuoli. Li commissarii sono stati qui ben veduti per
l’accordo fatto, del quale si vede bene che Francesi non
restano sodisfatti, poiché con esso il re d’Inghilterra, et questi
Stati escludono col Generale la Natione francese in particolare
che pratica la scala dell’Indie Orientali. Gratie etc.
Dall’Haya li 13 agosto 1619
di vostra Serenità
humilissimo, et devotissimo servitore
Chritofforo Suriano

--- page 185v---


--- page 186r---


--- page 186v---
Al serenissimo principe di Venetia
2da
n° 122 comincia 121

