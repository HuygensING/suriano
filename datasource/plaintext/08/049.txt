
--- page 248r---
140a
Serenissimo Principe
al cenno c’hebbi del desiderio di vostra Serenità di voler sapere l’aministratione
del denaro havuto da me tanto per rimesse, che per tratte, da che
mi trovo in questa residenza sodisfeci con quella prontezza, che mi
era debita aggiungendo anco al ricevuto, et esborsato da me
per di qua, quello che ho ricevuto, et speso nella residenza di Zurich
et nel viaggio ai principi dell’Unione. Per gl’uni, et gl’altri conti
mi giova sperare, che della relatione di chi haverà havuta carica di rivederli,
ella sarà rimasta sodisfatta. Hora sendo
avvisato dall’agente mio, che nell’elevatione de’ miei mandati,
et nel riscuoter de’ denari incontra qualche difficoltà tanto
per li denari di gratie, che per il mio salario ordinario per
questa residenza questo mi riesce di altrettanto incommodo
quanto la prudenza della Serenità vostra può imaginarsi: perché
mancandomi la provisione mia ordinaria mi manca per consequenza
quello, che serve a sostener me, la casa, et la famiglia, et
quello che importa più la publica riputatione. Aiuto non l’ho
dove sperare che dalla Serenità vostra spender ogni giorno bisogna,
star et in casa et fuori con qualche honesta apparenza è
necessario; ma non havendo con che non saprò con che.
Il far debiti non è per un pover huomo come son io; et meno
è decente a chi rappresenta un tanto Principe.
Del denaro publico che ho maneggiato in Roma per tre
mesi in circa che vi sono stato solo doppo la morte della felice
memoria dell’illustrissimo signor Tomaso Contarini ne diedi distinto
conto al mio ritorno a Venetia, che fu riveduto, et
sottoscritto con sodisfattione di quegli illustrissimi signori proveditori, che
ne hebbero il carico. Et delli denari ricevuti in Svizzeri, 
--- page 248v---
 et in questa Provincia, et dello speso ne ho già mandato
con lettere de’ 11 et 18 del passato ogni particolare. Mando
qui aggiunta anco una nota dei denari, che ho havuti di ragion
publica da che la servo; di parte de’ quali non ho havuto obligo
di render conto essendo semplici donativi; et degl’altri
come ho detto ho reso, et mandato il conto. Altra maggior
chiarezza non saprei apportar per hora alla Serenità vostra di quella
che sta descritta nell’aggiunto foglio; et nei conti mandati,
né ho costì persona, che sapesse darla per me: perché l’agente
mio non ha già mai riscosso altro, che denari di mia provisione
per le residenze, et in virtù di gratie fattemi in diversi
tempi da quell’eccellentissimo Senato. Confido nella sincerità della
mia devotione, et della mia conscienza, et in quel fine che
sempre ho avuto di spender bene come si conveniva il denaro
di lei, ch’ella resterà paga di quanto le posso dire coll’
espressione delli conti havuti, et mandatili da me, et che
si compiacerà restar servita di commandare la balotatione
de’ miei mandati, et che per essa non mi ha posta difficoltà
et fatto il pronto esborso del denaro, mentr’io senza questo
non saprei come governarmi, come vivere; et come poter
comparere con quella riputatione che coll’aiuto di Dio, et della
gratia, et munificenza di vostra Serenità ho procurato di mantener
sin qui con servitio di lei. Haverei fuggito volontieri
l’apportar simil tedio all’orrecchie dell’Eccellenze vostre; ma
la necessità mi stringe, et mi solecita a ponderarle il mio
interesse che deve esser sollevato dalla benignità loro di
quella maniera, che stimerano propria, et di suo servitio 
--- page 251r---
 mentre conoscano esser ancor necessaria la persona mia per resieder
a questa corte, dalla quale pur doverei esser libero doppo trenta
otto mesi, che vi sono. Alla prudenza, et benignità di lei resta
rimesso il considerar la qualità della mia instanza fondata,
(pare a me, sia detto con ogni humiltà) sopra l’honestà; et
dispor quel tanto che giudicarà proprio, et di suo servitio
col mio sollevo, dando l’ordine di che humilmente la prego. Gratie etc.
Dall’Haya li 16 ottobre 1619
di vostra Serenità
humilissimo et devotissimo servitore
Christofforo Suriano

--- page 251v---
Al serenissimo principe di Venetia


--- page 249r---
In lettere del segretario Suriano de’ 16 ottobre 1619
Dichiaratione del denaro havuto di ragion publica per me Christof-
foro Suriano secretario dell’eccellentissimo Senato. Sia per salarii, stipendii, che
donativi per tratte, o rimesse o qual altra natura di denaro si sia.
Entrai nell’ordine della cancellaria a’ 4 di luglio 1601 come estraordinario con
salario di trenta sei ducati per anno pagatomi dalla cassa dell’eccelso Consiglio
di xci di sei in sei mesi; et continuai con questo stipendio fino alli 24
di giugno 1611, che fui eletto dal medesimo eccelso Consiglio ordinario di detta
cancellaria havendo come ordinario quaranta otto ducati in circa per anno
che con qualche compartita solita sono ascesi sino a settanta; a che si
aggiungono quei tenui emolumenti della casseletta, che tuttavia mi
continuano al presente; et sono andato riscuotendo di tempo in tempo.
La prima volta, che uscii di Venetia fu nell’agosto 1603 per secretario delli illustrissimi
signori proveditori sopra li beni communali Francesco Giustiniano di buona memoria
et Ottaviano Bon senza haver alcun stipendio; hebbi solo di donativo
per mettermi ad ordine ducati cento dall’eccellentissimo Senato senza obligo
di renderne conto.
Al ritorno da quel servitio fui commandato dall’eccelso Consiglio di xci di
passar a Roma coadiutor dell’eccellentissimo signor Agostino Nani signor procurator et
hebbi donativo di cinquanta ducati dall’eccellentissimo Senato; et cinquanta
dall’eccelso Consiglio di xci secondo l’ordinario per mettermi ad ordine senza
obligo di renderne conto; et hebbi 4 ducati per mese durante la carica.
Tornato da Roma mi fu concessa una gratia di ducati dieci al mese dall’eccellentissimo Senato
che batuta la xma restano nove; et questi sono andati riscuotendo
di quattro in quattro mesi secondo l’ordinario, et mi fu balotata nell’
eccellentissimo Senato del 1606 nel mese di giugno.
Nel medesimo anno alla fine di agosto partii per Francia a servir di secretario l’illustrissimo
signor Pietro di Priuli di felice memoria col salario ordinario di 8 ducati
il mese; et hebbi cento ducati dall’eccellentissimo Senato, et cento altri dall’eccelso Consiglio di xci di donativo; et 300 ducati per far il viaggio: tutti
cinquecento senza obligo di renderne conto.

--- page 249v---
Ritornato a Venetia del 1608 al principio di giugno e havendo porta supplica
all’eccellentissimo Senato si compiacque nel mese di agosto seguente gratiarmi di
altri ducati dieci di provisione per mese, che restano però nove detrahen-
dosene la xma.
Et il settembre susseguente partii per Inghilterra secretario dell’illustrissimo signor Marc’Antonio
Corrara cavalier con 8 ducati di provisione il mese all’ordinaria: et hebbi
dall’eccellentissimo Senato ducati cento, et altrettanti dall’eccelso Consiglio di xci senza
obligo di renderne conto alcuno sendo per donativo ordinario.
Ritornato da quel servitio che fu nel mese di agosto alla fine nel 1611 lo stesso
anno al principio di novembre partii per Roma secretario dell’illustrissimo signor Tomaso
Contarini di buona memoria col medesimo stipendio di otto ducati per mese
et hebbi cento ducati di donativo dall’eccellentissimo Senato, et altrettanti dall’
eccelso Consiglio xci di per mettermi ad ordine senza obligo di renderne conto.
Successe in Roma la morte del detto signor ambasciator Contarini a’ 13 agosto 1614. Et io
restai quivi residente di ordine publico con 130 scudi per mese compresi
in questi dieci scudi per spese straordinarie, et mi fu levato il mandato
prima per doi mesi, poi per un altro mese, et del sopra più fino al
mio ritorno a Venetia fui rifatto dal publico, come anco per quello
havevo speso per il corriero, che era meco, havendo presentati li miei
conti nelli quali si comprendevano ducati doi cento per corrieri
porti di lettere, et altre spese straordinarie, et furono admessi per legitimi
et buoni.
Hebbi per donativo nella medesima residenza per mettermi ad ordine quattrocento
ducati con conditione che mi servissero anco per il mio ritorno a Venetia
et cento ducati dal Consiglio di xci senza obligo di renderne conto.
Quando tornai da Roma hebbi un’altra gratia di ducati dieci il
mese dalla quale si detrahe la xma et restano nove, et mi fu
balotata nel marzo 1615.
Mi fu poi commesso a’ 27 pur di marzo 1615 di dover transferirmi in paese de’ Grisoni per servir l’illustrissimo signor Gregorio Barbarigo di felice
memoria, et partii alli 29 detto con salario di 8 ducati il mese, essendomi 
--- page 250r---
 stati donati cento ducati dall’eccellentissimo Senato; et dati di più cento ducati per far il
viaggio con qualche diligenza; et come delli primi doicento non fui obligato
a renderne conto così per li secondi cento credo restarne in obligo. Li quali
eccetto sette over otto lire di Venetia spesi tutti rispetto alla difficoltà
che trovai nel camino nel passar le doi montagne di Mubegno, et della
Spluga cariche di neve; et per passar questa convenni trattenermi in
Candolcino, essendo essa montagna serrata, et steti dalla domenica fino
al martedì sera che con difficoltà; et pericolo puoti passar essa
montagna di Spluga.
Steti col detto signor Ambrogio Barbarigo a servirlo fino alli 17 di agosto 1615
che partì per Inghilterra, et io restai a Zurich residente per la serenissima Republica
con il stipendio di 130 scudi per mese, compresone dieci per spese straor-
dinarie fino alla fine del mese di giugno 1616. Hebbi per mettermi
ad ordine in quella residenza doicento ducati di donativo dall’eccellentissimo
Senato, et altri cento dal Consiglio di xci senza obligo di render conto.
Et di più hebbi doicento ducati per corrieri, porti di lettere, et
altre spese straordinarie, et cinquanta scudi dal detto signor ambasciator
Barbarigo per far il viaggio di Berna. Più hebbi altri seicento
scudi in doi volte tutti a cambio da’ magnifici Orelii in Zurich
spesi come nel conto.
Et essendomi commesso stando a Zurich con lettere de’ 10, et 17 giugno 1616
di dover passar ai principi dell’Unione, et di là venirmene all’Haya
pigliai per far il viaggio a cambio seicento scudi, che fecero fiorini
mille di Alemagna, de’ quali spesi come nel conto mandato con
le mie lettere de’ 18 settembre passato 1619.
Nella mia residenza nell’Haya hebbi lettere de’ 9 settembre 1616 con le
quali mi si facevano buone tutte le spese fatte da me fino all’ar-
rivo delle lettere publiche con donativo di trecento scudi dall’
eccellentissimo Senato, et cento dal Consiglio di xci per quali non mi s’impone
obligo di render conto; ma ben di doicento ducati per corrieri porti
di lettere, et altre spese straordinarie.

--- page 250v---
Ho goduto l’intero di cento trenta scudi per mese, come per avanti; ma
per l’urgenze publiche come agl’altri così a me ancora fu tenuta la
decima, che restano 117 scudi solamente.
Venni in questo luoco dell’Haya a’ 12 di agosto 1616; et mentre mi sono
trattenuto nella residenza l’anno 1617 a’ 18 aprile l’eccellentissimo Senato
motu proprio doppo la partenza delli vasselli alle genti del conte Giovan
Ernesto di Nassau mi fece donativo di trecento ducati.
Motu proprio ancora un’altra volta nello stesso anno 1617 a’ 18 gennaro
mi fu fatto altro simil donativo dall’eccellentissimo Senato di ducati trecento.
Et nell’anno 1618 a’ 17 agosto ducati quattrocento mossa sua Serenità
dall’instanza, che feci di ripatriare, et sollevar la mia povera fortuna
mostrando volontà, et commandandomi di fermarmi ancor per qualche
tempo così comportando il servitio di lei.
Di quello poi che ho ricevuto, et speso tanto a Zurich, che in Germania
nel viaggio ai principi dell’Unione, et in questa residenza dell’Haya
già con lettere delli 11, et 18 settembre ho mandato a sua Serenità il conto
distinto, ch’è quanto posso dire per scarico, et perché consti quello
ch’è passato per mano mia, sendo certo non haver havuto giamai
un soldo più delle mie ordinarie provisioni; come anco spero sarà
accetta la sincerità de’ miei conti. Aspettando esser avvertito
di quello che si desidera da me d’avantaggio; ma in tanto supplico
humilmente, che non sia posta difficoltà al cassiar balotar, et riscuoter
le mie provisioni essendo le sole, con che mi posso mantener in
questa residenza.
