
--- page 485r---
Traduttione dal francese d’una polizza del
luocotente colonello Gio. Ver
La fretta, che mi trattiene al presente sulla speditione
di qualche lettere per Venetia mi priva del desiderio
che havevo di venirvi a baciar le mani. Non sapendo
che pensiero io debbi fare della voce del licentiar
le truppe a Venetia, et desiderando di continuarmi
al servitio della serenissima Republica come cosa cara al signor principe
di Oranges, et alli signori Stati quand’ella si compiacesse
di farmi tanto favore facendo intender quel tanto all’illustrissimo signor
Savio alla scrittura in caso, che ’l signor di Rocalaura
rifiuterà di tenersi di vantaggio in quel Paese.
Voi obligarete quello che sempre resterà.
Signore
vostro humilissimo servitore
Gioan Ver 
--- page 485v---
 

--- page 486r---


--- page 486v---
n° 2
Copia di
lettera del lugotenente colonello Ver

--- page 487r---
Copia di un capitolo di lettere del Roelans
mastro delle poste in Anversa de’ 19 febraro 1620
In quanto poi alla mutatione, che faranno li messaggieri
a marzo, et l’avvertimento che vostra Signoria mi fa di metter
ordine perché sia continuato il metodo del portar
le lettere a tempo, con raccordarmi l’auttorità del
mio officio: non è dubio alcuno ch’io ho il potere,
et la volontà pronta di far in ciò quello si conviene
per il servitio generale, et di vostra Signoria in particolare; ma dall’
altra banda resto disgustato in modo di questa
corrispondenza per il termine mi viene usato toccante
il mio credito del tempo dell’ambasciata del signor
Donato in Inghilterra procedendo tutto di denari da me
sborsati in servitio della serenissima Republica senza sorte di
premio alcuno, che finalmente ho scritto all’eccellentissimo signor
Lando caso che lui risolutamente non voglia prender
il debito a carico suo si provegga d’altro corrispon-
dente: perché io non intenderei impedirmi più della
ricevuta, et mandata delle sue lettere. Il medesimo
dico a vostra Signoria pregandola a non pigliar questa mia
risolutione da mala parte che del resto
sarò sempre di vostra Signoria etc. 
--- page 487v---
 

--- page 488r---


--- page 488v---
n° 1
Copia di un capitolo
di lettere del mastro delle
poste di Anversa

--- page 489r---
n° 182 sola
Serenissmo Principe
non sì tosto è partito di qua il Sterchemburgh, che
solicitò la dichiaratione dell’assistenza, che questi signori
devono alli principi dell’Unione, ch’è arrivato il signor
Bovincauser principal consigliero del signor duca di Wirtimbergh.
Fu mercordì l’arrivo suo in questo luoco, et il giorno seguente
andò nell’assemblea dei signori Stati Generali, et visitò
il signor principe di Oranges. Solecita, che l’assistenza,
che queste Provincie devono ai detti principi in luoco
di darla in denari la diano in genti.
S’è trovato in più, et più conferenze provando delle
difficoltà ad una tal risolutione perché vorrebbe
che le genti fossero di quelle che li signori Stati hanno
in suo servitio. Et il signor principe Mauritio in particolare
tira indietro quanto più può, perché vede che
queste si scemerebbono dalla sua armata. In oltre
che ’l sprovedersi di genti nelle presenti congionture
non è da consigliarsi, sentendosi massime dalla parte
di Brabant, che Spagnoli pensano a far gran
sforzo di armata, et si sentivano anco continuar
le voci di assediar Giuliers, attaccar il Palatinato
et simil altri disegni, che ancorché possi esser che
non habbino ad esser così in effetto: tuttavia non
era bene se non star avvertiti. Considera in oltre 
--- page 489v---
 che dandosi quattro milla fanti da queste truppe
occorrendo fosse attaccato il Palatinato, o li principi
et volendo farsi altro tentativo da Spagnoli bisogna-
va soccorrer et dall’una, et dall’altra parte per
il commune interesse, et meno si doveva lasciar
sprovisto il Paese. Et sabbato passato disse a me
l’Eccellenza vostra sendo stato a sua visitatione, che non poteva
far capir al Bovincauser, che meglio fosse per li principi
il denaro: perché di tal maniera in luoco d’una
haverebbono havuto dalli signori Stati tre assistenze.
L’una che si dà a’ Bohemi, che serviva anco all’interesse
de’ medesimi principi. L’altra l’aiuto ad essi; et per terza
potevano esser certi, che facendo il re di Spagna
marchiar genti dai Paesi Bassi verso il Palatinato
o in generale verso di loro, li signori Stati non haverebbono
mancato da questa parte anco far seguitar le sue
in un medesimo tempo.
Questi concetti non sono stati approvati dal Bovincauser
allegando, che l’assistenza a’ Bohemi non è quella
che li profitta tanto quanto il bisogno, che hanno
principi per sé stessi; che ’l levar genti non sapeva
né come né dove, mentre già si sono fatte tante
levate pigliar de’ proprii sudditi già quelli erano 
--- page 490r---
 obligati, et stavano pronti alla difesa delle proprie
terre, et delle proprie fortune; onde, sin qui ha
continuamente instato, et solecitato per la dichiaratione
di dar le genti in luoco di denaro.
Vorrebbono ben alcuni, che si acconsentisse all’instanza; ma
altri che caminano con riserva, oltre l’adherir ai
concetti del signor principe Mauritio, non vorrebbono, che
si dasse materia alla casa d’Austria di dolersi, che si
volesse da questi stati intraprender anco così all’
aperto le cose contro di lei. Altri però aggiungono
che già s’era fatto quello che l’amicitia, et il commune
interesse comportava, et che ’l non seguitar il resto
non profitava né poteva far riuscir minor il dispia-
cere.
Si tenta di trovar un mezo termine per contentar
detto Bovincauser, il quale sendo venuto a mia
visitatione mi disse, che aspettava con desiderio questa
risolutione, che non l’haverebbe accettata, quando non
l’havesse conosciuta tale, che conferisce al bisogno
et al servitio dei principi. Credo però, che si
accommoderà al ragionevole, quando non possi
haver tutto ciò che ricerca. Et parmi che ’l signor principe
Mauritio sentirebbe, che più tosto che dar le genti 
--- page 490v---
 fosse accresciuta la somma del denaro.
Havuta, che habbi il Bovincauser la sua speditione si
transferirà immediate in Inghilterra al qual effetto sta
alla Brila d’ordine delli signori Stati una nave tutta
pronta.
Va al re della Gran Bretagna per chiederli parimenti
in genti quel soccorso che quella Maestà deve a’ detti
principi, et spera di non trovar contrarietà. Ho
cavato dal suo discorso, che havendo altre volte
parlato colla Maestà sua delli affari di Alemagna
erano usciti concetti dalla bocca di lei, che miravano
ancorché di lontano se non alli presenti emergenti
a simili almeno, che potevano occorrer, onde
n’haveva tirate qualche promesse, sopra le quali
parmi, che si farà forte.
Del negotio de’ Bohemi, et del nuovo Re a quello ho
potuto ritrarne non parlerà se non promosso, lasciando,
che quello, che n’ha la cura lo tratti.
Di la m’ha communicato, che passerà in Francia per
disabusar quella Maestà della vana voce sparsa
che li principi suoi signori habbino prese l’armi per sovertir
la religione catholica, et per sforzar gl’ecclesiastici, et levarli
li loro beni. Ha carica espressa di far ampla 
--- page 491r---
 dichiaratione del contrario a detta Maestà; et protestatione
insieme, che il fine loro non mira ad altro, che alla conser-
vatione della propria, et della commune libertà di
Alemagna; et perché ella resti libera per la parte
loro dalli aggravii a che al presente sta sottoposta
ma che se si vorrà attentar alcuna cosa contra di loro,
o contra li loro amici questo darà materia di
disperatione. Così ha anco detto a monsignor di Maurier.
Delle genti levate da Colonia per Baviera egli m’ha
detto non saper, che siano passate più avanti, che
a Wiezpurgh per le conditioni che li principi
havevano inviate al duca di Baviera se voleva
haver esse genti nel suo stato, havendo per questo
richiestone il passaggio: et sono, che non havessero
a passar più delli 4 milla fanti et 1200 cavalli; che
tutta l’altra soldatesca, che s’intendeva levarsi
dal baron di Hanault, et da qualche altro
cavalliere fosse licentiata; che promettesse quel
principe, che entrate le dette genti nello stato
di Baviera non servirebbono che a guardarlo,
come egli haveva fatto dir esser a tal effetto
et più, che non havessero a uscirne per offender
né li principi dell’Unione in generale, né alcuno 
--- page 491v---
 di essi in particolare; et meno li loro amici, et collegati
et qualche altra cosa che disse il Bovincauser esser
nelle conditioni, che a a* suo giudicio gli parevano
dure, et da non esser accettate dal duca di Baviera.
Mostra egli, che li principi non saranno li primi a far
motivi, et che abbracciaranno volontieri tutto quello
che possi riuscir di quiete, et di riposo alla Germania
ma che altrimenti difenderanno corraggiosamente sé
stessi, et offenderanno, chi vorrà offender li suoi amici.
Del duca di Sassonia qui non si tiene, che per anco sia
assolutamente dicchiarato per la parte dell’Imperatore;
ma che si tenirà neutrarle: altri però fanno apparer
che si deve più tosto temere, che haver alcuna spe-
ranza di bene. Io dimandai a detto signore quello
che si prometteva l’unione d’altri principi di Alemagna
protestanti, rispose francamente che tutti tenevano
dalla parte de’ suoi signori, et s’intendevano bene insieme.
M’ha pregato di rappresentar alla Serenità vostra a nome del
signor duca di Wirtimbergh, ch’egli vive tutto
devoto, et affettionato a quel serenissimo Dominio, et
che lo sarà con tutta la sua casa. Io con parole
ufficiose lo ringratiai, et promisi di scriver quanto
m’havea significato.

--- page 492r---
Ho cavato anco dal detto signore che ’l re di Bohemia
manderà ambasciata alla Serenità vostra così consigliato
anco da principi dell’Unione. Vanno tirando
qui moti, che indicano speranza, che vostra Serenità
concorrerà ad assister alle cose di Alemagna;
anzi sono alcuni, che tengono per fermo, ch’ella
sottomano lo facci.
Versano intorno ciò li concetti di questa corte poiché
non c’è materia al presente né più curiosa, né
più urgente.
Di Brabant non ci sono se non apparenze sin qui
di provisioni di guerra, mancano li denari,
ma non vi è dubio, che non siano per far gl’arci-
duchi un gran sforzo.
In Anversa s’è radoppiata la guardia, sendo corsa
una falsa allarma, che ’l signor Principe havesse
intelligenza nel castello, et doveva aprenderlo,
di che si rise meco l’Eccellenza sua, dicendo però con
buon senso, o s’io potessi una volta attacarla
Spagnoli non se ne contenterebbono troppo.
Continua tuttavia la voce, che ’l Re catholico vogli
a Doncherchen fabricar vasselli; et sendo stati
presi in più volte diversi materiali da questi paesi 
--- page 492v---
 si teme che sottomano anco levino le vasselli;
a che mi disse il signor principe Mauritio, che se
haverebbe dato buon ordine; et lo faranno
al presente, che sono qui li deputati di
tutte le Amiralità.
Con quest’occasione parlerò anc’io con essi di quello
occorrerà per il servitio di vostra Serenità toccante le dodici
navi.
Delle sette non vi è nuova alcuna non sono in
Inghilterra, né d’altrove si ha havuto avviso che
di Napoli, che al mese di decembre erano a Trapani
in Sicilia con le navi di Soria, et di Alessandria
onde stano gl’interessati in grandissimo timore, et per
queste, et per le sette. Et io ancora per rispetto
di vostra Serenità vivo con non poca passione.
Non devo lasciar d’inviar alla Serenità vostra un capitolo
di lettere scritteme dal mastro di poste di Anversa
che si lascia intender non voler più continuar la
corrispondenza delle lettere dell’eccellentissimo signor ambasciator Lando
né mie, quando esso eccellentissimo Lando non pigli a sé il
debito contratto dall’ambasciator Donato in Inghilterra per porto
di lettere. Si potrà pigliar la stradda di Colonia
ma in luoco di haver le lettere il venerdì non 
--- page 493r---
 l’haverò, che la domenica et forse il lunedì, et sarò anco
necessitato scriver doi giorni prima, che alle volte
può riuscir con incommodo del servitio publico.
Non so se persisterà nel medesimo concetto, se continua
et non dando ordine la Serenità vostra; ch’egli sia sodisfatto
allegando che tutto s’è fatto per servitio di lei, bisognerà
non fidarsi d’esso, et accommodarsi all’incommodo per
altro camino. Io non li devo se non del passato mese, et
di quello che corre pagandolo di tre in tre mesi. Attenderò
li suoi prudentissimi commandamenti.
Qui ero per terminar le presenti quando mi è stata portata
una polizza del signor Gio. Ver luogotenente colonello nelle
truppe del signor Rocalaura. Egli mi prega di scriver
all’illustrissimo signor Savio di terra ferma alla scrittura. Lo faccio
ma non ho voluto tralasciar di significar anco alla Serenità vostra
colla missione della tradutione della polizza, l’intentione
ch’egli ha di restar al servitio, quando ne esca il signor
di Rocalaura facendomi, che tutto voleva far senza
pregiudicio di lui; et habbi maniera di mantenersi
colli soldati. Questo è huomo stimato qui da sua Eccellenza
è inglese et professa di esser buon servitor di quel
serenissimo Dominio. Li signori Stati et l’Eccellenza sua vorebbono
volontieri veder più tosto costì quelle genti, che che* 
--- page 493v---
 andassero a rischio di capitar in mano d’Austriaci.
Vostra Serenità risolverà quello che le tornerà più commodo
so bene che questo soggetto è di buona volontà, et
me n’ha parlato anco il signor ambasciator d’Inghilterra. Altre
volte parmi che habbi havuto il signor conte Guglielmo di
Nassau fratello del già conte Gio. Ernesto qualche
competenza con lui sendo questo Luogotenente colonello
et l’altro Capitano, non credo che in ciò militerà l’in-
tresse, dovendosi ella valer di quei soggetti, che
più le aggrada, et dar sodisfattione, ove stimerà
esser il suo servitio. Gratie etc.
Dall’Haya li 25 febraro 1620
di vostra Serenità
humilissimo et devotissimo servitore
Christofforo Suriano

--- page 494r---


--- page 494v---
Al serenissimo principe di Venetia
n° 182 sola

