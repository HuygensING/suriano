
--- page 210r---
Prima
n° 132 fin 133
Serenissimo Principe
quanto sia desiderato il ritorno d’Inghilterra del signor baron di Dona; et quanto
aspettata qui la sua venuta la congiontura presente, et il negotio
perché vi è andato può assai bene darlo a conoscer alla prudenza
della Serenità vostra. Questi signori anticipatamente attendono, in che risolutione
sarà caduto il re della Gran Bertagna per potersi regolare in
affare di tanto momento. Già si vede, che sono inclinatissimi
di apportar tutto il di buono che potranno; et vorrebbono che
quella Maestà con animo generoso risolvesse di mantener il
genero Palatino nel possesso del regno di Bohemia. Sin qui
per quello che ho potuto cavarne hieri dal signor principe Mauritio
hanno questi signori come stabilito, che per mantener
sua Altezza palatina in possesso di re di Bohemia per la parte
loro contribuiranno, oltre li cinquanta milla fiorini, che dano
a’ Bohemi, altri cinquanta milla ancora al mese
per servitio di esso Palatino, et di più sono risoluti di far mar-
chiar la loro cavallaria, et forse doi milla fanti verso l’eletto-
rato d’Heidelbergh, quando in effetto le genti de’ serenissimi arciduchi
marchino verso là di che ve n’è il sospetto col fine che haveranno
Spagnoli di far diversione. Avanti hieri hebbe avviso sua Eccellenza
spedito in diligenza dal governator di Nimeghen, che tutto era ordinato
carri, et ogn’altra cosa per marchiar al primo ordine;
anzi che la giornata dei 15 era assignata per cominciar
camino. Alcuni vogliono, che questa voce, et la preparatione
anco, che vi fosse non habbi ad haver effetto considerandosi
esservi fra le truppe di sue Altezze molta soldatesca mal
contenta, et che malamente si fideranno a farla uscir del Paese
per la tema, che si possi sbandare, oltre che non si crede, che
vorranno lasciar il Paese sprovisto; che tuttavia se pur
si marchierà sarà come seguì a tempo dell’imperator Matthias,
che arriveranno sino ad Aquisgrana, et la faranno alto 
--- page 210v---
 per far sponda all’eletto Imperatore, et dar insieme gelosia alli
principi dell’Unione.
Tutto il sodo di questo negotio par che pendi il re della Gran Bertagna.
Il suo ambasciatore però con parole assai concise mostra dubio, et pensa
che ’l Re, facendo (come appunto dice) professione di principe
giusto vorrà prima esser ben instrutto se la depositione di Ferdinando
imperatore dal titolo di re di Bohemia sia legitima, o non legitimamente
fatta; et come sussistente l’elettione del Palatino.
Io hieri visitai espressamente il signor principe Mauritio per cavar il senso
dell’Eccellenza sua, et ho scoperto, che non vorrebbe ritardo all’affare
ma che ’l Palatino accettasse, che si marchiasse avanti, et che
ogni Principe, che n’ha interesse contribuisse alla manutentione
per farsi forti contra la monarchia di Spagna, et la grandezza di
casa d’Austria. Solo si restrinse nelle spalle quando sentì
parlar del re della Gran Bertagna, et disse che dubitava, che
quella Maestà detornasse una sì bella occasione. Questo dubio
non è solo nell’Eccellenza sua; ma in ognuno di questi Stati; et molto
bene me ne sono aveduto in un congresso nel quale trovai tre
o quattro di essi; et vi scopersi insieme la risolutione presa
et il fine che hanno di attizzar, et allumar bene il fuoco lontano
quanto più potranno d queste Provincie. Et qualcheduno in
discorrendo del negotio mi ha detto, che come di qua concorreranno
volontieri a questo (che lo chiamano) publico servitio, altrettanto
non si dubita che non sia per fare la Serenità vostra per far anc’ella
il fatto suo di tenersi l’armi spagnole lontane, et nella con-
giontura, che corre valersene a pro delle cose sue. Io non ho
lasciato di dire, che vostra Serenità non haveva aspettato esser eccitata
ma che haveva operato a servitio de’ Bohemi tanto, ch’era
stato sufficiente a chiuder il passo che Spagnuoli si promettevano
proprio per transportar genti in Alemagna, et che ’l medesimo 
--- page 211r---
 profiterà anco ne’ presenti tempi. Questo si confessa; ma vorrebbono
anco un soprabondante di contributione.
Li principi dell’Unione dovevano ridursi a Rotsburgh per consultar
insieme delli affari, come si possi risolver la guerra, su qual fon-
damento attaccarla, et come mantenerla. Qui si crede, che in tutti
forse non sarà l’animo di un medesimo senso, gelosi alcuni di
quello, che ne potrebbe venir doppo.
Aspettate per tanto saranno le risolutioni di Alemagna, et aspettatissime
quelle di là dal mare. Non può tardar a comparere il baron
di Dona. Ognhora si attende l’avviso se le genti delli Arcidu-
chi haveranno cominciato a marchiare; et ogni giorno questi
signori sono sopra questo affare, risoluti far quanto sarà
in loro potere.
Se di qua usciranno truppe del Paese, parmi di haver cavato tanto
dal signor principe d’Oranges, che ’l principe Henrico suo fratello
ne sarà il generale. Insomma altro non si aspetta; che la
mossa dalla parte degl’arciduchi; et la risolutione dall’Inghilterra
quale è desiderata per proseguir innanti all’assistenza che
stima l’Eccellenza sua più propria in denari, che con genti, ha-
vendosi molto più bisogno di quelli, che di queste.
Mi disse anco sua Eccellenza che Buquoi haveva che far assai per mantener
il suo essercito. Chi lo fuggiva, chi serviva scontento, et molti tiravano
al mutino, et altri al butino. Gode ella di questo disordine;
ma vorrebbe, che si evitasse influsso simile alle truppe de’ Bohemi
a che forse saranno sottoposte quando non venga il soccorso di
denaro, et la prontezza di esso.
Doppo gl’incontri, che ’l visconte di Doncaster ambasciator straordinario di
sua Maestà della Gran Bertagna ha havuti tanto coll’Imperatore
presente, che con Bohemi mentre era passato in Alemagna per
la compositione di quei affari, hebbe ordine di venirsene qua 
--- page 211v---
 pensava di farlo; ma intesa ai bagni di Spa la nuova dell’elettione
del Principe palatino in re di Bohemia ha cambiato pensiero, et
retiratosi a Mastricht, di là ha scritto al Re, et quivi attenderà
li commandamenti della Maestà sua. Gratie etc.
Dall’Haya li 18 settembre 1619
di vostra Serenità
humilissimo et devotissimo servitore
Christofforo Suriano

--- page 212r---


--- page 212v---
———
18 settembre ricevute a’ 2 ottobre
Haya. n° 132
S’aspetta d’Inghilterra la risolutione col ritorno del
baron Dona. Li Stati contribuiranno
per sostentar il Palatino altri 50 mila fiorini al mese
faranno marchiar genti verso Heidelbergh
quando vadino quelle dei arciduchi a quella volta
essendovi di ciò sospetto per fini de’ Spagnuoli di
divertir. Discorre se tal mossa
habbi da haver effetto o no.
Che tutto dependerà dalla risolutione d’Inghilterra
et il suo ambasciator mostra creder che
il Re vorrà intender la regione di Ferdinando
nel titolo di re di Boemia.
Mauritio vorrebbe il Palatino accettasse.
Dubita del re d’Inghilterra, e dubitano anco li Stati
credeno che la Republica farà il fatto suo
per tener lontane l’arme spagnole.
Il secretario parla dell’attione d’impedir
il passaggio per golfo contra Bohemi:
ciò vien approbato ma vorriano anco
si contribuisse a Boemi.
Li principi dell’Unione si ridduranno
per trattar delli affari della guerra.
Aspettano risolutioni da diverse parti.
Se uniranno genti in Paese sarà
generale il principe Henrico. S’aspetta
la mossa d’arciduchi e vorrebono assistenza
da Inghilterra in danari.
Avisi di disordini nelle genti di Buca.
L’ambasciator d’Inghilterra in Germania mentre
voleva passar ai Stati, intesa la
electione del Palatino si retira a
Mastrich ivi aspettando ordini del Re.
L. SS. R.
