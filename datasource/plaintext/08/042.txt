
--- page 215r---
n° 134 sola
Serenissimo Principe
doppo l’ispeditione dell’ultime lettere mie de’ 18 dello stante sono sempre
andati arrivando avvisi che hanno di più in più confermata la voce che si
era sparsa della mossa, che dovevano far li serenissimi arciduchi delle loro
genti; onde li signori Stati risolverono di far marchiar anc’essi la loro
cavallaria, et qualche parte dell’infanteria verso le frontiere in Gheldria
ordinando la piazza d’arme a Nimeghen, et nei contorni, et di già
li capitani, che hanno le guarnigioni nelle terre del Brabant sottoposte
a questi signori Stati hanno havuto commandamento di haver per sabbato
venturo passata la Riviera della Mosa; et all’altre guarnigioni
secondo la distanza, o vicinanza è ordinato più, et minor tempo
per trovarsi tutti uniti la settimana ventura nei detti controni di
Nimeghen, lasciandosi però nelle piazze presidii sufficienti; et
particolarmente per gl’accidenti passati, et per li suspetti, che vi possono
esser in tre città in particolare di questa provincia Roterdam
Hoorn, et Alemar resteranno ben armate.
Da tutte le piazze frontiere, et altre de’ serenissimi arciduchi sono usciti
li presidii, non restandovi, che una o doi compagnie per piazza
secondo la qualità, et il luoco ove sono situate; et una
sola d’infanteria resta nella cittadella di Anversa, essendosi
il resto incaminato fin sabbato passato tenendo il camino
verso Busseles, et si fa correr voce, che la mossa di
quest’armi sia per render al loro dovere li Brusselesi
che hanno assolutamente negato non voler esser forzati continuar
la contributione sopra la birra, la macina, et il vino; ma farlo di lor
spontanea volontà, et voler la confermatione de’ loro privile-
gii dalli serenissimi arciduchi, et che serenissimi arciduchi voglino aquietarli col mezo dell’armi. Il pretesto è apparente, et plausibile 
--- page 215v---
 perché in effetto li borghesi di Brusseles hanno mostrato di non
voler ceder, come ultimamente hanno dichiarato al Presidente
di quel Gran Consiglio, et stavano armati per ostar alla violenza,
che li potesse esser fatta; ma stando la città di Brusseles in sito
disavantaggioso per loro, et havendo l’altre città acconsentito; et non
essendo in quella provisioni tali che bastino a mantenerli, è
ferma credenza, che al sentir solo, che si habbi intentione di
passar avanti si accorderanno; et ognhora se ne aspettano
avvisi; onde si crede diversamente.
Non vi è chi asseverantemente sappi affermar il disegno proprio della
mossa di quest’armi, poiché d’Aquisgrana, et da qualche
altra piazza vicina devono passar quelle guarnigioni a trovar
l’altre genti a Werten nella ciampigna discosto più d’una
giornata di Brusseles sul camino di Lieges, et del Lucemburgh
che è, volendo passar in Alemagna (come la voce corre) un
detornar di doi o tre giorni di camino.
Questa maniera di fare tiene ogn’animo suspeso da questa parte
et per tanto per non restar ingannati le militie dei signori Stati
haveranno ordine di osservar su li confini gl’andamenti
et muoversi se si muoveranno le genti spagnuole, le quali per quello
s’intende marchieranno anco con il canone, poiché vi sono
lettere di Malines, che stavano pronti carri, cavalli, et altro
proprio per la condotta di dodici pezzi di artiglieria da campagna.
Qui si attrovano tutti li capi da guerra. Sta pronto ognuno alla
mossa, et subito, che si habbi novella, che ’l marchese Spinola
da Marimont passi all’armata; anco l’Eccelenza sua passerà all’armata
de’ signori Stati per fermarsi quivi alle frontiere, se le genti delli 
--- page 216r---
 serenissimi arciduchi si fermeranno; ma se avanzeranno camino si doverà
regolar sul fatto; che sua Eccellenza esca del Paese con il grosso dell’armata
non par che concorrino l’opinioni; ma sì bene, che ’l principe Henrico
suo fratello, con tutta la cavallaria, et doi milla archibusieri posti
sopra carri marchierà con prontezza, ove sarà necessario per difesa
delle piazze del ducato di Giuliers, o del Palatino, et per conse-
quente de’ principi dell’Unione.
Oltre quello che ho detto riverentemente essersi publicato di Brusseles
viene detto, che trovandosi ancor l’Imperatore a Francfort, le genti delli
arciduchi marchino espressamente per assister alla Maestà sua et
a fine di condurla in luoco sicuro, et per conservatione
della dignità, et dello Stato.
Che in un medesimo tempo habbino pensiero li Spagnoli di farsi patroni
della città di Francfort, come città imperiale, et essendo Magonza
dall’altra parte del Rheno facile riuscirà coll’aiuto anco delli
altri elettori ecclesiastici chiuder il camino a genti, che volessero passar
ad assister ai principi dell’Unione poiché dominerebbono
l’una, et l’altra riva; il che viene stimato per essentialissimo
perché si confronta colle massime di Carlo Quinto, che hebbe
sempre questo pensiero d’impossessarsi della Germania per caminar
poi avanti alla monarchia del resto promettendosi allhora
facile l’haver l’Italia in mano.
Altri tengono che li medesimi Spagnuoli siano per gettarsi venendogli
fatto di non haver ostacolo, entro al Palatinato per atterir
quel Principe elettore perché desisti dall’impresa d’impossessarsi
del titolo di re di Bohemia; intorno a che viene scritto
qui ai signori Stati da un loro corrispondente, che tengono in

--- page 216v---
Colonia, che quell’Altezza habbi già accettato il titolo di re di Bohemia
così persuaso dai principi suoi confederati, parendo, che per
ragione di Stato non si dovesse tardar, né metter maggior tempo
di mezo.
Dicesi che ’l motivo di questa risolutione sia nata dal suspetto in che
si è entrato, che Bethelem Gabor havesse pensiero di esser
oltre re d’Ongaria anco re di Bohemia; mentre pareva
che l’haverebbe potuto fare havendo l’armi ch’egli offeriva
per servitio de’ Bohemi, a propria dispositione. Se siano veri
questi avvisi vostra Serenità dal proprio luoco, ne haverà già havuta
più certa notitia.
Ancor non è comparso qui d’Inghilterra il baron di Dona. Già questi
signori havevano cominciato ad haver qualche dubio dell’
animo del Re, et questa dilatione li conferma maggiormente
che sarebbe stato difficile a risolver l’assenso dell’accettar
o no al genero l’offerta de’ Bohemi. Alcuni hanno
voluto affermare, che ’l detto Barone sia già partito d’
Inghilterra, et per altro camino fatto il viaggio verso Alemagna
ma il signor ambasciator Carleton non ha avviso alcuno per quello che
ne afferma; et a me ha detto, che ogni giorno lo attendeva
et dimandandogli io che direbbe il Re suo signore se ’l Palatino
havesse accettato senza haver aspettato, mi rispose, che le cose
fatte sono più facile ad accordarsi, che questo che stanno per
farsi.
Sono stati avvisati questi signori dal loro ambasciatore, ch’è apresso sua Maestà Christianissima
che li è stato fatto intender da quel consiglio a nome del Re
che volendo li signori Stati soccorrer con loro genti Bohemi 
--- page 217r---
 si guardino molto bene di non impiegar delle sue truppe, perché
la Maestà sua vuole esser abritre dell’accommodamento tra l’Imperatore et
Bohemi. Ho saputo, che anco l’Ambasciator ordinario qui residente
ha commissione di parlare quando vegga sul luoco, che si
devenga ad una tal risolutione di soccorrer a’ Bohemi. Ancor
non ne ha parlato perché aspetta l’occasione; et mi viene detto
che già sta pronta la risposta, che è che vanno ad
assister ai principi dell’Unione, et non a’ Bohemi.
Di niun’altra cosa si parla, et si discorre al presente più che di
questa. Aspettandosi, ove doverà parar una tanta novità;
et attendendosi a penetrar i fini, et gl’artificii de’ Spagnuoli.
Dalli magistrati delle Amiralità si attende con diligenza ad
armar li vasselli contro corsari per farli uscir quanto più
presto, et la settimana passata fu in Amsterdam il vice
amiraglio d’Holanda con doi deputati dai signori Stati per
solecitar la speditione.
Infestano corsari tuttavia il mare, et sono ultimamente stati
presi da loro qualche doi, o tre vasselli, che fa essitar
anco maggiormente la provisione, et ispeditione sudetta.
Io sto attendendo le informationi intorno l’abbruggiamento del
vassello nominato Li tre re: perché questi interessati sempre più
vanno facendo buona la loro ragione col dir di esser stati
licentiati sì; ma non haver havuti li ricapiti necessarii, et
la loro ispeditione, che dovevano andar a pigliar a Corfù
dall’eccellentissimo signor Capitan generale. Io continuarò a tener fermo che
questa difficoltà deve esser risoluta costì: perché a dir
la verità non vorrei, che capitasse al giudicio di questa 
--- page 217v---
 amiralità di Roterdam; non perché non mi promettessi giustitia;
ma perché meglio sarà conosciuto di là il fatto dove è seguito,
che qui dove sarà portato con li vantaggi accostumati da’
mercanti. La prudenza della Serenità vostra può comprender quello,
ch’io vogli inferire.
Aggiunte a queste saranno le mie lettere replicate della settimana
passata n° 132 fin 133 colla replicata anco del conto mio
dello speso in Zurich, et nel viaggio di Alemagna fin qua. Gratie etc.
Dall’Haya li 25 settembre 1619
di vostra Serenità
humilissimo et devotissimo servitore
Christofforo Suriano

--- page 218r---


--- page 218v---
Al serenissimo principe di Venetia
n° 134 sola

