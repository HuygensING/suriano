
--- page 314r---
2da
n° 148 comincia 147 fin 149
Serenissimo Principe
sono tornato hieri sera da Roterdam, ove sono stato presente al pagar
delle genti venute col vassello nominato Lo specchio. Il raccontar
a vostra Serenità quello, ch’è successo con li marinari per le pretensioni per l’indo-
glienze contra li capitani per lo strepito, che hanno fatto perché se li
habbi a tener la promessa che li fu fatta, che sarebbono trattati
nello stipendio conforme alli roli di Amsterdam, et mill’altre così
fatte instanze, sarebbe apportar tedio alla Serenità vostra come quei signori
hanno havuto un rompimento di testa grandissimo; et è stato necessario
per aquetarli dir che havessero patienza, che ricevessero per pro-
visione ciò che se li dava al presente, che non si haverebbe
mancato di tenerle la promessa. Il che li contentò; et io ho
pregato quei signori ad haver riguardo all’interesse, et servitio di vostra Serenità
il che mi promisero di haver a cuore. Fin dal principio di
questa speditione parmi di haver scritto a vostra Serenità di questa
promessa, che li fu fatta; altrimenti non volevano spiccarsi dalle
rive di Roterdam: effetti, che provengono bene spesso dalle
diversità de’ salarii in una medesima Natione.
Resta ancor al servitio una nave chiamata l’Emaus pur di Roterdam
del numero delle dodici, et questa ha la medesima pretensione di esser
pagata conforme ai roli di Amsterdam. Per non intricar li conti
di là non sarà se non bene, che restino pagati conforme alli roli, che sono stati mandati da me datimi da questi signori perché di qua
si supplirà al resto della pretensione conforme a quello si sarà
fatto colli marinari delle dua. Ma supplico bene vostra Serenità che si compiaccia rinovar gl’ordini, che li conti siano fatti, et saldati
totalmente fino al partir dei vasselli, ch’ella stava attendendo,
che si licentiassero, et che sia notato il giorno, acciò non si habbi 
--- page 314v---
 a pagar se non da quello fino all’arrivo qui con limitarli un tempo
come prudentemente ho veduto haver ella scritto in questo proposito.
Ancor non ho havuta la lista delle munitioni restate in questa nave
Lo specchio; et credo, o dubito, che converrà rimettersi alla conscien-
za dei capi della nave, massime essendo morto il Capitano come
riverentemente scrissi.
Mentre mi trovavo a Roterdam nel collegio di quei signori comparvero li par-
tionevoli del vassello abbruggiato fecero prima instanza di esser
pagati del resto dei loro noli, ch’è di doi mesi; a che disse, che
mi portassero fedi autentiche, che non erano stati pagati a Venetia
che li haverei fatta dar sodisfattione in Amsterdam. Si contentorono.
Poi ricercorono alli signori la sodisfattione del loro vassello abbrug-
giato portando per ragione, che allhora era ancora in servitio
della serenissima Republica. Li signori dell’Amiralità mi addimandorono
quello che ci fosse, io dissi, che anzi era in contrario, che
era stato licentiato; et portai quanto stimai bene per allhora
la ragione di vostra Serenità; et essi partionevoli protestonno contra
il Magistrato, come quello con chi havevano contrattato non
riguardando alla serenissima Republica, et instavano, che fosse notata
la protesta; ma fu ricusato di farlo; onde aspettano che sia
fatta per mano di notaro, et che li sia mandata. Io ho detto ad
essi signori, che questo negotio deve esser veduto a Venetia, ove è sucesso
il caso, et ove l’una, et l’altra parte potrà portar meglio le sue
ragioni, et più speditamente essi mi hanno detto, che non faranno
alcuna cosa senza, che non mi diano parte, et daranno parte
anco alli signori Stati Generali. Starò attendendo per muovermi
della maniera, che si conviene per servitio della Serenità vostra. Dubito 
--- page 315r---
 haver del da fare perché questi interessati staranno forti in voler che
si veggam et si dicida il caso ove è seguito il contratto, et il più
solido fondamento è come altre volte ho scritto, che non habbino
havuto passaporto; et che con l’altre navi la sua anco doveva
passar a Corfù per riceverlo. A tempo parlerò, dove occorrerà
et non mancarò di usar in questo proposito ogni studio per superar
le difficoltà, et incontrar il desiderio di vostra Serenità se sarà possibile.
Delle altre tre navi non si ha ancor nuova del suo arrivo in Amsterdam
il che mi fa temer grandemente di qualche disastro. Dio non lo voglia perché
anco la Serenità vostra resentirebbe del danno per l’artiglieria delli signori Stati
che vi è sopra ognuna di esse.
Per l’altre sette restanti ho fatte lettere per il decimo ottavo, et decimo
nono mese solecitato, et instato da partionevoli, che m’è parso
bene di darli questo gusto. Vostra Serenità commandi, che siano pagate
esse lettere, et l’altre perché li partionevoli si lasciano intender
di voler l’interesse del tempo, che non sono pagati, come appunto
lo ha ricercato li participanti del vassello Lo specchio. Et questo aviene
perché sopra le mie lettere fanno cambio, et non essendo li mercanti
a chi elle sono tratte pagati a tempo, allegando non poter protestar
contra la Serenità vostra come Principe protestano, et fanno correr
il danno sopra chi li ha tratta la lettera. Questo accenno a vostra Serenità
con ogni riverenza acciò vi applichi quel pensiero, et dia quelli
ordini, che per sua prudenza saranno stimati da lei necessarii; consi-
derando, che sempre che riceve dette lettere è scorso il tempo
delli doi mesi per li quali sono fatte: onde non può mai pagar di più.
Haverà anco per mano del signor Melchior Noirott una lettera scritta
a’ 10 di vintimilla ducati cambiati con li signori Latfeur, Calandrini, 
--- page 315v---
 et Vandermeulen per sodisfar a questi pagamenti de’ salarii a
marinari; et mi bisognerà anco maggior summa si per quelli
delle tre navi, che si aspettano come per li viveri. Et a suo tempo
haverà le lettere, che occorreranno. Intanto ella può far
provedere di qualche buona summa a fine ch’ella sia pronta
per sodisfar alle lettere, che seguiteranno.
Per li noli mi prometto, che vostra Serenità non lascierà di non pagarli a Venetia
sendo questo assolutamente il suo vantaggio; et mi perdoni perché l’
affetto della mia devotione publico mi fa replicare. Così volesse
Dio, che havessi qui del denaro rimesso, ch’ella non haverebbe
il danno, che haverà nel pigliarlo a cambio. Gratie etc.
Dall’Haya li 13 novembre 1619
di vostra Serenità.
humilissimo, et devotissimo servitore
Christofforo Suriano

--- page 316r---


--- page 316v---
Al serenissimo principe di Venetia
seconda
n° 148 comincia
147 fin 149

