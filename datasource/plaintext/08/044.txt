
--- page 225r---
2da
n° 136 comincia 135 fin 137
Serenissimo Principe
la copia, che la Serenità vostra mi manda nelle sue lettere de’ 12 del passato
della tassatione del vassello nominato Li tre re contiene in se in
optione della serenissima Republica, ma questo, le dirò con ogni humil rive-
renza non fa al caso presente, perché quell’optione si riferisce
all’accettar il partito delli seicento fiorini di più per mese da
pagarsi da lei quando havesse voluto che li partionevoli havessero
corso li pericoli tutti, et tutto fosse andato a loro danno
succedendo qualche accidente: il fondamento sta se sia licentiata
o non la nave, et sopra questo devo haver particolarmente la
informatione: altrimenti questo capitolo mi condanerebbe più
al valermene, che altro. Non mi sento da questa parte
da qualche giorni in qua a dir altro; può esser che si vadino
armando per far buone le loro ragioni, et poi verranno
fuori coll’instanza; la quale sostenerò pure, che deve
esser veduta di là per esser quivi successo il caso.
Se saranno state licentiate altre navi, et che siano partite,
sarebbe ben più che necessario, ch’io havessi instruttioni
proprie come mi doverò governare: non credo che possino
tardar ad arrivarmi a fine di poter far bene il servitio
di vostra Serenità.
Vidi uno di questi giorni passati il signor principe Henrico, che
si trovava appresso la signora Principessa sua madre mentre fui
a visitatione di lei; et entrando egli nel negotio della sua condotta mi disse, che ’l signor principe Mauritio gli haveva detto
di haver parlato con alcuni dei signori Stati per intender qual
fosse la loro intentione intorno alla licenza, che si ricercasse
per condursi il detto Principe al servitio di quella
serenissima Republica, et che fu considerato, che stante l’avicinarsi il tempo
della tregua, et questi presenti rumori di Alemagna non 
--- page 225v---
 si haverebbe così facilmente potuto formar giudicio di quello si dovesse
fare; che nondimeno si haverebbe potuto incaminar il negotio, et
poi tentarne l’instanza opportunamente. Mi aggiunse vi è questo
incontro, che forse non sarebbe difficile a superare quando dalla
serenissima Republica fosse accordato nei punti principali, che spettano
alla carica, al titolo, al commando, et all’auttorità sopra le sue
truppe; et mi affermò con grande asseveranza, che sua Eccellenza
li haveva detto fareste troppo gran torto alla mia persona
et alla nostra casa, quando doveste sottoporvi a più comman-
datori, et esser a minor conditione di nostro cugino conte Gio.
Ernesto, che semplice colonello in questi paesi capitulò di non
esser commandato, che dal Generalissimo, o da rappresentanti la
serenissima Republica nobili di Venetia. Et voi Generale in questi
paesi della cavallaria, che commandate a tutte le truppe in
mia absenza dovreste esser ad una conditione inferiore
et concluse, che se in questo havesse havuto sodisfattione
et il qualche altro punto toccante la giustitia sopra li suoi
reggimenti, cosa solita da essercitarsi da ogni semplice colonello
che ha il suo auditore, il provosto, et ogni officiale a tal effetto
come l’haveva il detto signor conte Gio. Ernesto; come anco haveva
il medesimo et gl’altri ancora hanno la distributione de’
carichi in occasione di vacanza col consenso però di chi
commanda. Mi aggiunse anco ciò che pur mi haveva
detto per avanti quello, che trattò meco per lui, che si sapeva
molto bene, che ’l conte di Vademont non doveva esser com-
mandato, che dal Generalissimo, o da illustrissimi rappresentanti la
Serenità vostra. In fine concluse, che l’ambitione, et desiderio, che
ha di esser nominato servitore di quella serenissima Republica lo
teniva eccitato a pensar a quest’honore; ma che toccava 
--- page 226r---
 alla prudenza di vostra Serenità l’accordaglielo con il termine sudetto acce-
tabile, et così sarebbe stato aggradito dalli signori Stati, et da sua
Eccellenza. Questa serenissimo Principe è la serie sincera di quanto ho
havuto dalla viva voce di questo Principe, et molto bene
mi sono aveduto, che ’l signor principe Mauritio
aspira all’honore per il fratello; ma non vorrebbe ch’egli
fosse stimato al mondo di minor merito sì per essergli fratello
come anco per la carica, che tiene di Generale in questi paesi
et perché le conditioni della medesima carica che se li propone
di General delle genti Oltramontane sono state in altro soggetto
di altra natura, et maggiori l’ha avute di quello si pensa
dar a lui il già conte Gio. Ernesto che ne hebbe tal titolo. Come doverò risponder
in questo particolare vostra Serenità si compiacerà di avvertirmi a fine
dimostrar la stima, che si fa di questa casa. Et ne attenderò
li suoi prudentissimi commandamenti. Gratie etc.
Dall’Haya li 2 ottobre 1619
di vostra Serenità
humilissimo et devotissimo servitore
Christofforo Suriano

--- page 226v---
Al serenissimo principe di Venetia
2da
n° 136 comincia 135
fin 137

