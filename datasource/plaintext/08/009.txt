
--- page 049r---
n° 99 sola
Serenissimo Principe
mi trovo in questa città chiamato dai partionevoli del vassello ultimamente
noleggiato, et hoggi partirò per Tessel per dar mostra a quelle genti
et pigliarle in giuramento a nome di vostra Serenità.
Ancorché siano tanti giorni passati, che ’l capitano Pach si trovi in Holanda
non ha ancor potuto compir il numero della sua gente: onde
non vi è apparenza, che possi pigliar la commodità di questa nave
perché perdendosi il buon vento, ch’è al presente per la sua sortita
si metterebbe a rischio, ch’ella stasse ancor nel porto aspettando nuovo
vento doi, o tre settimane, et forse più: il che riuscirebbe con danno
della Serenità vostra perché entrando il mese nel giorno della mostra d’allhora
correrà il stipendio, et noleggio per li partionevoli del vassello, et ver-
rebbe ella a pagar senza che facesse viaggio; ma più con pericolo
che parte dei marinari anco fuggissero.
Haverei voluto, che havesse inviati in Tessel quelli che haveva pronti
ma non è a tempo di unirli, et farveli venire; il che riesce di mio
grandissimo disgusto; et per tanto non vi essendo altra commodità
bisognerà, che conforme al primo disegno faccia il viaggio per terra.
È venuto meco in questa città per trovar il resto delle genti; et prima
del partir nostro dell’Haya, che fu hier mattina ha accordato
uno che fa professione di pettardiere, et fabricatore di fuochi
artificiati. Queste sì lunghe dilationi mi dispiacciono. Io non
ho mancato di solecitarlo; parmi bene ch’egli non manchi; ma
che non li sia così facile incontrar prontamente in haver buoni
huomini, et particolarmente capi bombardieri.
Oltre li primi cento ducati, che mi fu scritto dalli illustrissimi signori all’armar di
doverli dare, li diedi qualche giorni doppo anco cento fiorini
hora mi ha significato haverne bisogno di altri cento, et vedo non
poter far di meno di non farglieli esborsare ad ogni modo si ribatteranno 
--- page 049v---
 alla mostra a che spera al sicuro di presentarsi per la fine della
presente settimana.
Al ritorno mio dal Tessel parlerò a questi signori, come farò anco a quelli di
Nort Holandia per haver il conto delli restanti viveri a fine di
poterli sodisfare, et di quello essequirò le ne darò riverente parte.
So che ognuna delle Amiralità ha dato ordine a’ suoi ministri
et che sono dietro a tirar in resto.
Ho lasciato al partir mio dall’Haya, che quivi non si attendeva ad altro
che a’ discorsi nella presente congiontura di vacanza dell’Imperio
et essendomi trovato uno de’ giorni della passata settimana col signor
principe Mauritio, procurai cavar alcuna cosa de’ suoi pensieri in questo
proposito. Mostrò l’Eccellenza sua non saper formar giudicio in chi dovesse
cader l’Imperio. Disse, che Baviera sarebbe stata assai avanti
se ’l fratello elettore havesse voluto, o s’egli non havesse diffidato
come pareva di quelli della religione, et de’ Bohemi. Parlò di
Sassonia in maniera, che pareva, che se havesse voluto scostarsi da-
gl’interessi, che sin qui per li suoi fini ha professati con la casa
d’Austria (non ostante l’esser luterano) haverebbe (facendo per
sé stesso) forse potuto spuntare. Et del re Ferdinando disse
che si tenevano avvisi tra li signori Stati, che Bohemi fossero
per metterli in difficoltà la corona di Bohemia, et per consequente
il voto, et che a loro stasse il darlo; parendo che quei Stati
pretendino esserne egli decaduto per haver vivente l’Imperatore
contravenuto alle conditioni, colle quali era stato assunto a
quel Regno. Di più mi disse l’Eccellenza sua, (et questo è in molti) che se li
Bohemi potessero haver forze sufficienti per sostener un lungo
interregno; o per tanto tempo che bastasse, penserebbono ad
avanzarsi in maniera di ridur lo stato di Bohemia a governo 
--- page 050r---
 libero. Ho scoperto molto bene, che da questa parte piace il concetto
et volontieri si vorrebbe, che così seguisse; et io non sono fuori di opi-
nione, che non lo fomentino; et si vede anco, che li signori Stati faranno
quanto potranno per sostener Bohemi.
Vorrebbono sapere quello, che vostra Serenità pensi, et sia per fare in simil con-
giontura. Ho saputo che le scriveranno in raccomandatione de’
Bohemi per assisterli, et non dar passo. Scriveranno anco a lor
favore al re della Gran Bretagna, et alle città ansiatiche
et con pienezza mi fu detto, che lo faranno ai principi dell’
Unione per eccitarli quanto più potranno.
Ancorché non sia ancor venuta la risolutione della provincia di Frisia
sopra l’assistenza, che si ha consultato di dare: in ogni modo li signori
Stati hanno dato ordine, che a buon conto siano esborsati al capitan
Frinch vinticinque milla fiorini. Voleva far con questi cinquecento
dragoni; ma parmi, che sua Eccellenza l’habbi consigliato a pigliar più tosto mille, o mille doicento fanti a piedi.
Havendo quello, venuto per il marchese di Bada solecitato, et instato quanto
ha potuto, finalmente gli è stato permesso di far quattro compagnie di
cavallaria nel contorno di questa Provincia; et haverà per il passag-
gio la scorta della cavallaria delli signori Stati.
Non si sente altro, che rumor di levate tanto d’infanteria, che di
cavallaria, et a quelle, che già sono state ordinate dai serenissimi
arciduchi si è aggiunto nuovo accrescimento a fine di passar sicuri.
Il conte Gio. di Nassau, che dall’Imperatore haveva havuta carica di far
un reggimento di tre milla fanti, vedendo caduta con la morte di
quella Maestà la sua commissione, ma più non saper di dove havesse
a cavar il denaro per la levata, et per il trattener le genti è passato
nel Tirolo, et dicono, che dall’arciduca Leopoldo gli sia stata 
--- page 050v---
 data nuova commissione, et commodità del far detto reggimento.
Si sta aspettando di sentir quello che faranno li principi dell’Unione:
ma mi disse il signor principe Mauritio, che dubitava assai della loro
ordinaria sonnolenza; che havevano huomini, et forze sufficienti, se
se ne havessero saputo servire per far del bene assai.
Qui ci è avviso, che l’arcivescovo elettore di Magonza facci ogni possibile
per ridur quanto più presto la convocatione elettorale, a fine di levar
a’ contrarii il beneficio del tempo, et la direttione delle cose
dell’Imperio in particolare dal Palatino.
Alla detta convocatione non si crede, che intervenghi il marchese elettore
di Brandemburgh, ritrovandosi da qualche tempo in qua in una estrema
debolezza; ma il principe suo figliolo, che da alcuni viene
dichiarito per soggetto assai spiritoso; ma da altri non è stimato tale.
È egli quasi coetaneo al Principe palatino, et come cognato che
gli è si tiene, che caminerà con gl’istessi fini, et pensieri.
Credo, che forse li signori Stati usciranno a dirmi qualche cosa nel proposito
di ministro, et di unione, essendo venuti di nuovo a trovarmi li doi
che furono già a me fino al febraro passato; et tentorono cavar
se havessi havuto dalla Serenità vostra alcuna cosa di più che conformasse
col gusto di detti signori Stati (per nome de’ quali venero) di passar
più innanti a trattatione, dicendomi, che mostrando ella inclinatione
a più stretta amicitia, et unione aspettavano che uscisse a più.
Io gli risposi, che havevo già espresso in questi propositi il senso
di quella serenissima Republica, che stimava propria la missione di recipro[ci]
ministri; et hora toccava alli signori Stati uscir a dir ciò che
stimavano proprio perché vostra Serenità potesse farvi sopra il reflesso
che comporta materia sì grave. Dissero, che haverebbono riferto
ma dal giorno che furono a me, che sarà dimani l’ottavo non si [è] 
--- page 051r---
 ridotta l’assemblea che sabbato, et per altre occupationi non fu fatta
relatione di questo particolare. Ben mi sono aveduto esser nato il
motivo da qualche discorso, che da alcuni è stato tenuto meco, coi
quali ho parlato sempre coi medesimi concetti detti di sopra; ma come ho
riverentemente detto il fine è stato di cavar se havevo altro, che solo volessi
communicar a chi venisse direttamente dalla parte delli signori Stati. Starò
attendendo quello sarà risoluto per darne riverente avviso a vostra Serenità.
Con queste invio alla Serenità vostra la replicata delle mie lettere della settimana passata
n° 98, et di quella delli signori Stati scritta alli capitani delle dodici navi. Gratie etc.
Da Amsterdam a’ 22 aprile 1619
di vostra Serenità
humilissimo et devotissimo servitore
Christofforo Suriano

--- page 051v---


--- page 052r---


--- page 052v---
Al serenissimo principe di Venetia
n° 99 sola

