
--- page 305r---
2da
n° 145 comincia 144
fin 146
Serenissimo Principe
è buon pezzo, che ’l signor principe Mauritio non ha mostrata tanta
consolatione, quanta s’è veduta in lui in questi ultimi
giorni da che s’è andata sempre più confirmando
la voce della coronatione del Palatino, et che dimani ella
doveva seguire. Sente consolatione ancora l’Eccellenza sua et
ne mostrano godimento li signori Stati delli avvisi, che si
hanno dell’avanzamento dell’armi del Transilvano;
et più da quello ch’è stato riportato qui da un gentilhuomo
alemano, che l’ha riferto a sua Eccellenza, et ch’erasi egli medesimo
trovato nel circolo di Sassonia quando si lessero le lettere
che Bethelem Gabor habbi scritto a quel duca che si
meravigliava grandemente che sendo ne’ tempi passati
stata coltivata sempre una buona amicitia, et corris-
pondenza tra la casa di Sassonia, et li stati di Bohemia
hora in queste presentanee urgenze sua Altezza non si
muovesse ad assisterli; ch’egli havendo intesa, et cono-
sciuta la loro causa giusta non haverebbe mancato
di assisterli, protegerli, et difenderli a tutto suo potere,
che questo sia il contenuto delle lettere il detto gentilhuo-
mo l’ha affermato a sua Eccellentia rappresentandole
anco, che quell’Altezza haveva risoluto di tenersi
in questa congiontura neutrale. L’avviso come
ho detto ha piacciuto perché stimano qui che sarebbe
un gran punto avanzato se stasse quieto in questa
neutralità, che par che se ne spesi credendo, che 
--- page 305v---
 egli sia per temer la mano armata di esso Transilvano;
et che movendosi possi spinger qualche numero di genti
all’improviso, et coll’incursione far qualche danno al suo Paese.
Oltre detto Duca, noi s’intende manco, che li principi elettori ecclesiastici
faccino alcuna provisione d’armi, si crede bene che sotto
mano vadino massime gl’ecclesiastici trattando insieme; et commu-
nicando li pensieri con Baviera, et con qualche altri principi.
A Brusseles è gionto il marchese di Beodamar ambasciator di Spagna
stato presso la Serenità vostra fu venerdì il suo ingresso in quella città
con rincontro di molto seguito de’ signori principali. S’è pubblicato
ch’egli habbi a tentar l’avanzamento delle tregue. Di qua
non ho scoperto questi ultimi giorni nel signor principe Mauritio né
in alcuni di questi signori che vi sia disegno di prestar così
facilmente le orecchie. Anzi mi disse a questo proposito il signor
conte Guglielmo di Nassau, che adesso non era tempo,
che sin qui la congiontura appareva troppo buona né
dovevasi abusarla. Concetti che sono usciti anco dalla
bocca di sua Eccellentia et un signore a questo proposito m’ha
detto, che li Bohemi haverebbono dato il metodo coi
loro progressi dal far la tregua o non, et sin
qui si può congieturare, che duranti gl’affari di Alemagna
non si muoveranno, o movendosi sarà forse per dar che
dire, et che fare al re di Spagna.
S’è qui pubblicato, ma viene portato l’avviso da più voci, che
tre milla fanti portughesi siano in camino per venir a rinforzar 
--- page 306r---
 li presidii dalla parte delli serenissimi arciduchi li quali si dice
che aspettino anco qualche numero delle genti, che sono
in Italia, et le restanti doveranno passar in Alemagna.
Hoggi dovevano uscir in mare le navi da guerra destinate contro
corsari, sendo state solecitate a partire per li frequenti avvisi,
che si hanno de gran danni, che vanno facendo; et le navi
ritornate dal servitio di vostra Serenità sono state rincontrate
da essi corsari, che erano in sedici; ma vedendo che
erano risoluti di combatter, si risolverono retirarsi
et se andonno.
L’ambasciator d’Inghilterra ha havuto nuovo assalto, et nuova instanza
da questi signori per scriver al suo Re, che s’armi anc’egli contro detti
corsari per spalleggiar, et far più forte la loro flotta
a fine di unitamente procurar l’estirpazione, o la
fuga almeno; ma con tutti gl’ufficii si teme non sia per farsene
altro.
Ispedì l’Ambasciatore domenica l’instanza al Re; et anco li signori
Stati hanno commesso al loro Ambasciatore per disponer quella
Maestà a risolversi a così degna, et pietosa opera.
Raccomandai alla Serenità vostra la passata settimana per nome
delli signori Stati di Frisia la liberatione di un soldato, che
stava in galera, come nelle mie lettere n° 143 che sono
qui aggiunte in copia:
hora scrivo per nome delli signori Stati Generali
che per suoi deputati mi hanno fatto instantemente pregare
di raccomandarle la liberatione pur dalla galera 
--- page 306v---
 di un Jacob Janson da Hoorn ch’era capo bombardiero sopra
la nave abbruggiata per imputatione di haversi scordata la
candella vicino alla cassa delle polvere, sendo stato condanato
18 mesi alla galera. Già mi hanno detto esserne passati otto
o dieci; li signori Stati coll’intercessione che ne fanno
col mezo mio desiderano sommamente la liberatione per la sua
povera moglie carica de’ figli. Credo che ’l console della
Natione haverà ordine di parlarne in publico, et io
aspettarò di poter darne qualche buona risposta
alli medesimi signori Stati. Gratie etc.
Dall’Haya li 5 novembre 1619
di vostra Serenità
humilissimo, et devotissimo servitore
Christofforo Suriano

--- page 307r---


--- page 307v---
Al serenissimo principe di Venetia
2da
n° 145 commincia 144
fin 146

