
--- page 113r---
n° 111 sola
Serenissimo Principe
il giorno seguente al dispaccio, che feci hoggidì otto partì il Calandrini
per Amsterdam, et col mezo di lui scrissi a quei signori. Ho saputo
haver egli nel loro Collegio presentate le lettere, et che contenendo
la solecitatione dell’haver dei conti habbino ordinato, che siano
quanto prima ad ordine, ricercando così il dovere. Essi non mi
hanno risposto; ma attendo d’hora in hora, che mi faccino
instanza del resto. Starò attendendo, et mi regolerò nella
maniera che stimerò propria.
Et perché ho cavato che li detti signori di Amsterdam hanno qualche
disegno d’ispedir qui lor deputati per rappresentar la molestia
che ogni dì ricevono dalle donne, et esser del tutto scaricati dal
pensiero, io ho stimato a proposito per prevenir qualche sinistra
relatione di trovarmi con qualcheduno di questi signori, facendoli constare
che il denaro di vostra Serenità non ha da esser esborsato in maniera
ch’ella resti poi di sotto di doppia spesa. Non so quello che
risolverano essi dell’amiralità d’Amsterdam, et forse gl’altri
ancora; io starò preparato per risponder secondo la proposta,
che sarà fatta.
Così in passando nel discorso parmi, che da alcune di queste Amiralità
quando chiesi, et mi fu concessa la permissione dell’intartener
altri sei mesi li vasselli, non si assentire assolutamente; ma che li signori Stati
non riguardorono se non al servitio di vostra Serenità; onde havendo cavato
questo tanto, ho stimato mio debito, ch’ella lo sappi ad ogni
buon rispetto per quello potesse succeder nell’avenire. Hanno li
detti magistrati il rompimento di capo di coteste donne temerarie,
et insolenti per natura, et per necessità, hanno pur qualche
conoscenza della ragione, che ho di negar di dar così liberalmente
come vorrebbono il denaro, et per tanto dubito, che si possi 
--- page 113v---
 nel rinovar di licenza incontrar qualche difficoltà; et se vostra Serenità
haverà trovato buono quello, che ho cavato dell’animo di
questi mercanti di inviar altre navi per cambiar quelle, potrà
avvisarlo, et forse la cosa potrebbe rivenir con più suo gusto.
Il tener li dodici vasseli, come venuti direttamente da questa parte
et dall’auttorità de’ signori Stati è cosa da farvi gran reflesso; ma
che la Serenità vostra habbi ad haver sempre avvisi tanto di là che di
qua, che non li gustino ha da esser posto anco in bilancio per
agiustar colla prudenza sua la commune sodisfattione.
Di quello seguirà per di qua le ne darò riverente conto; et di là
attenderò di ricever le instruttioni, et li documenti, che conform[e]
a’ suoi prudentissimi ordini li devono venir d’armata
Lettere di quell’eccellentissimo Senato non ho l’ultimo ordinario ricevute, et meno
ho havuta occasione di vedermi con il signor principe Mauritio; ma
dagl’altri, con chi mi sono trovato ho compreso esser sentimento
grande nell’animo di quelli che governano dell’avviso portato
da Brusseles quattro giorni sono della rota data da Buquoi
al conte di Mansfelt, che già vostra Serenità haverà intesa s’è vera
et come, et di qual maniera è seguita. Questo ben le dirò
che a Brusseles si sono fatti segni di allegrezza, con publicar
il seguito a grandissimo vantaggio del conte di Buquoi; et mi
scrive il Pasini publicarsi che tra le spoglie della vittoria nel bagaglio
del conte suddetto di Mansfelt si siano trovate alcune lettere della
serenissima Republica con che ella lo essortava a far ogni suo potere
per danneggiar il re Ferdinando, promettendogli ogni sorte di
assistenza, et favore. Inventioni, appunto come le chiama il
Pasini inventate da mal affetto verso quel serenissimo Dominio.
Spagnoli pur anco sparlano, et dicono, che già si può prometter di 
--- page 114r---
 haver soggiogati Bohemi ben presto, et convoglieranno l’armi contra
lo stato di vostra Serenità.
Ancor non si è intesa qui alcuna risolutione dei principi dell’Unione
nella dieta di Helbrun; ma stimano tutto niente quello che
potessero far anco per l’avenire; essi però signori Stati non lasciano
di pensar alla continuatione dell’aiuto quando veggono, ch’egli
sia sufficiente a travagliar la casa d’Austria; et a tener la
guerra lontana.
Questo desiderio ha fatto restar impresso per qualche giorno alcuno
di certo avviso, che ’l vostro re di Napoli havesse pensato a tener
partito contro ’l suo Re, et è stato tanto impresso, che sino questa
mattina qualcheduni han mostrato di haverlo come creduto;
o che haverebbono voluto, che così fosse in effetto.
S’è detto, che doveva trovarsi a Heidelbergh il cavalier Wton stato Ambasciator
residente per Inghilterra appresso vostra Serenità per trattar communemente con
l’altro Ambasciator estraordinario. Qui non piace l’huomo per il seguito
nell’affare di Zanthen, quasi temendo, che habbi a servir d’
instrumento per governar Bohemi della stessa maniera.
A queste cose pensano assai li signori Stati; ma pensano con non
minor affetto a quello, che tocca nell’interno di questo Stato.
Hanno che far assai a tenir bassi gl’arminiani, perché
quello che non possono essercitar del loro dogmo nelle publiche
chiese lo fanno nei villagi, o nelle proprie case. Hoggi
saranno all’Haya li quindeci ministri, che furono cacciati
dal sinodo, et sin qui tenuti in arresto a Dordrechet
(atto che viene dichiarito da lor partiali di violenza, et per consequenza il sinodo non liberò come fu dato, che sarebbe) et
dimani compariranno innanti li Stati Generali di loro ordine 
--- page 114v---
 et converanno dichiarirsi di star a quello, ch’è stato decretato
portando, che questo si fa per publica quiete. Sta ognuno
con curiosità attendendo la riuscita di questa comparsa.
Vanno tuttavia pululando i semi della zizania non così facili ad
esser dissipati, et volontieri si vorrebbe veder, che si
sperdessero senza rimedio violento.
Ancor li serenissimi arciduchi non sono fuori di pena con quelli di
Brusseles, continuandosi da essi a solecitar l’effetto della
loro instanza più tosto con vehemenza che con affetto; et
parmi d’intender, che siano pronti quei borghesi nelle
loro case con l’armi per ogni accidente: onde per evitar
lo scandolo, et più lo consequenza si provederà con termine
molto destro; ma si dubita certo, che vorranno haver
da sue Altezze quello che ricercano.
Li signori Stati hanno ispediti sabbato li deputati della Compagnia
dell’Indie Orientali per stabilir con loro auttorità impartita
alli commissarii di sue Eccellenze che sono a quella corte l’accordo trattato
da quella Maestà tra questa, et la sua Natione. Tutti qui
sentono contento, che si habbi trovato ripiego a questo negotio
per evitar gl’inconvenienti, che succedevano ben spesso tra l’una
et l’altra Natione.
Il signor borgomastro Pavoni è venuto a trovarmi pregandomi, ch’io impetrassi
da vostra Serenità di haver da mo innanti il pagamento del nolo
del suo vassello nominato il Pavone nella maniera, che hanno
li partionevoli delli dodici vasselli, et per qualche suo rispetto
ne vi concorre qui alcun interesse di vostra Serenità come dichiara
nell’aggiunto memoriale. Attenderò la risposta, che si compiacerà
che dia a questo signore. Gratie etc.
Dall’Haya li 2 luglio 1619
di vostra Serenità
humilissimo, et devotissimo servitore
Christofforo Suriano

--- page 117r---


--- page 117v---
Al serenissimo principe di Venetia
n° 111 sola
con questa è la replicata n° 110 sola


--- page 115r---
In lettere dall’Haya
n° 111 due luglio 1619
Memoire à monsieur le resident de
Venize, Suriano
Qu’il plaise à sa Signorie de procurer, que les bourgeois du narire
de Pauw, sur lequel est capitaine Roeloff Symonsz d’Amsterdam,
puisse avoir lettres de change, pour deus mois de laie, en telle
manière comme ilz onte u pour navire, nommé Le
spiegel, sur le quel est directeur Dirch Pietersz Proost
puis que cecy ce peust faire sans aucun interest de la
serenissime Republycque, n’estant seulement que pour nous
decharger d’aucune provision et aultres fraitz. En quoy
nous sera faitte une courosie, la quelle nous recognoistrons
en toutes occasion.
Memoria per il signor residente di Venetia Suriano
Che piaccia a sua Signoria procurar che li partionevoli del vassello
Pavone sopra il quale è capitano Roeloff Symonson d’Amsterdam
possi haver lettere di cambio per doi mesi di nolo, in tal
maniera, come lo hanno havuto per il loro vassello nominato
Lo specchio, sopra il quale è direttore Dirich Pieterson Proost
poiché questo si può far senza alcun interesse della serenissima
Republica, non essendo che per scaricarci da alcune provisioni,
et altre spese. In che ci sarà fatta una cortesia, che
noi riconosceremo in tutte le occasioni.

--- page 115v---


--- page 116r---


--- page 116v---
Memoire pour monsieur le resident de Venise
Memoriale del borgomastro
Pavoni
nel n° 111 sola
