
--- page 368r---
2da
n° 162 comincia 161
fin 163
Serenissimo Principe
sono restati questi signori molto contenti delli avvisi, che hieri li
pervenero della risolutione delli principi dell’Unione di voler
sostener la corona di Bohemia nella persona del serenissimo elettor
Palatino; che le genti forastiere siano fatte uscir dal Paese,
altrimenti saranno pronti a resister ai tentativi; et che
tutto havessero fatto pervenir all’Imperatore. Vostra Serenità da più
vicino luoco deve haver con più sodo, et fermo avviso tutto
il stabilito a Norimbergh.
L’opinione dell’universale dei signori Stati è che l’Imperatore, et per conse-
quente la casa d’Austria sia per star salda, et risoluta
ad opporsi, et contrastar la corona di Bohemia, non
vedendo mezo d’accordo stante la sudetta risolutione
de’ principi, ch’ella non si habbi a ceder. Qui non
mancaranno di tener solecitati, et avvertiti li detti
principi ad armarsi, et star sulla guardia, prove-
dendo così alla diversione che Spagnuoli potessero
fare et con gl’ufficii, et col negotio cibo loro assai
ordinario per instupidire.
Dall’altro canto qui si continuerà nei primi sensi, et
questi signori si mostreranno pronti ad assister (colla
continuatione dell’aiuto a’ Bohemi) anco alli detti prin-
cipi dell’Unione; ma finché non veggono, che vi sia
il bisogno non si muoveranno: intanto non mancaranno 
--- page 368v---
 di star lesti, tenendo ai confini buon corpo di militia
et particolarmente nelle piazze di Emerich et Rees a fine di
dar contraposto al numero, ch’è assai grande nelle
piazza di Vesel Reimbergh, et altre sopra il Reno:
divertendo per questa via la mossa, che pensassero Spagnuoli
di fare.
Ancor non hanno queste Provincie risoluto sopra l’instanza
che fecero Bohemi dell’imprestido. Vanno attendendo quell che succederà, perché se vi sarà il bisogno non mancaranno
(per quanto si può scoprire) di dar loro anco questa
sodisfattione.
Come qui così anco a Brusseles vi sono avvisi assai cattivi
per Spagnuoli; et di qua godono d’intender che ’l
campo imperiale venga stretto assai, et entro vi siano
gran disordini: li partiale in ogni modo vorrebbono si credesse altrimenti.
Publicano dalla altra parte Spagnoli haver spediti doi milliona
per Alemagna, et che per Fiandra ve ne sarà anco
un millione. Dicono ispediti, ma sin qua non si
sa se non che vi sia semplice publicatione di risolutione.
Essendo arrivato uno per nome del
duca di Sassonia appresso li serenissimi arciduchi par che si sia
cavato, che quel Principe habbi fatto saper all’Altezze,
che si doleva in estremo de’ travagli di sua Maestà cesarea 
--- page 369r---
 et tanto più per non poter far ciò che desiderava, poiché
lo stato delle cose presenti non glielo permetteva di venir
a dichiaratione alcuna; et che però con armarsi anc’egli
per sicurtà dei suoi stati si tenirebbe neutrale. Viene poi
aggiunto, che alli principi dell’Unione habbi all’incontro
fatto intender, che si manterà neutrale; ma se fossero
attacati da qualche parte in materia di religione
si mostrerà prontissimo a difenderla con essi. Non si sa
se debba prestarsi fede all’avviso, et meno a quello che
scrive, che Baviera anco sarà neutrale. Vostra Serenità ne
haverà migliori rancontri.
La Congregatione di Holanda si disciolse sabbato passato
essendo li deputati partiti per le case loro per revenir
da qui doi o tre mesi. Oltre diverse risolutioni prese
hanno stabilito che si habbi a far la Compagnia
dell’Indie Occidentali punto molto importante. Hora
li deputati sudetti tornati alle loro città tratteranno
della maniera del trovar il denaro, della forma
dell’equipaggio, della dispositione delle camere, et
della contributione, o participatione, che dovevano
haver le Provincie, et le città in esse.
Hanno anco risoluto li medesimi deputati di ordinar cinque
che habbino ad andar di piazza in piazza, et di 
--- page 369v---
 luoco in luoco per inquerir come li magistrati, et officiali
si siano comportati nell’essercitar la giustitia ai popoli
et se siano state usate estorsioni per devenir a quelle sentenze
che saranno stimate proprie. A questi si può dar titolo
come d’inquisitori, come manda la Serenità vostra nel suo stato.
Qui è officio nuovo, et che mira a riordinar tutta questa
provincia, et in generale a dar forma ad una nuova
maniera di governo.
Se bene viene confirmata di fuori via la voce dell’ambasciata
di Francia per qua: nondimeno monsignor di Langarach in sue
lettere, che ultimamente sono capitate non ne tocca che un poco
onde non sano al presente formar questi signori altro giudicio
se non che sia voce sparsa, forse per cavar qual sia la
risolutione del re della Gran Bertagna toccante la
continuatione della tregua; che all’intentione di
qua facil modo haverà havuto quest’Ambasciator francese
di penetrarla.
L’ambasciator straordinario d’Inghilterra non è ancor arrivato. Il freddo
che in doi o tre giorni si era messo con assai rigore gli
ha ritardato il camino. Si crede però, che non debbi tar-
dar più della presente settimana. Vorrebbono
questi signori alloggiarlo; ma non hanno casa propria
il metterlo in un’hosteria né par decente, né il signor

--- page 370r---
Carleton lo vuol permetter: onde credo che infine allogierà
nella sua casa; et la famiglia ove potrà. Et il desiderio
che hanno li signori Stati di haverlo fuori di casa del detto signor
Carleton è per poterlo spesare.
Questo anco haverebbono desiderato di fare con l’eccellentissimo signor Lando ambasciator
della Serenità vostra et con l’altro che l’anno precedente passò per di qua
li quali io hebbi il gusto, et la consolatione di servire in questa
casa di lei, et procurai per termine di maggior honore, che
havessero anco alla tavola la compagnia delli signori Stati in particolare.
Hora a questo proposito non devo tacerle ciò che m’è successo ultimamente
con detti signori Stati. Essi come haverà la Serenità vostra po-
tuto cavar dalle mie lettere, et io più espressamente sul luoco
l’ho provato, hanno in tutti i tempi dato segno di stimar,
et amar la persona mia come humile ministro di vostra Serenità
parendo ad essi di esser stati trattati da me con quel rispetto,
et honore che me se gli doveva, risolverono la settimana passata,
non sapendo in che altra maniera mostrar la gratitudine
del loro animo verso di me farmi presente di una catena d’oro.
Me la fecero portar dal secretario della loro assemblea, che usò
termini, et concetti quanto più puote efficaci perché io l’accettassi
dicendo in particolare che non sapevano li signori Stati per hora
in che altra maniera mostrarsi grati dell’honore, che loro
havevo fatto, et compensar alle spese fatte da me nei detti 
--- page 370v---
 aloggi, et levate ad essi. Io cavando da quest’ufficio, et dall’atto
che come procedeva da animi sinceri, et pieni d’affettione
verso quella serenissima Republica; così dall’altro canto era bene
levar l’occasione ad ognuno, et particolarmente alli signori Stati medesimi
di creder che in me fosse altro fine, che della publica
riputatione; il che forse sarebbe restato persuaso quando
havessi accettato il presente, come se fosse per sodisfattione di
spese fatte in questa casa della Serenità vostra in detti aloggi: et
per tanto con modeste parole, et piene di testimonio
d’obligo verso sue Eccellenze mostrai aggradir l’ufficio; ma
ricusai l’offerta del presente. Et feci instanza al secretario
di pregar li signori Stati a ricever in buona parte questo mio
honesto rifiuto. Parmi che ciò sia stato ben inteso dall’
Eccellenze loro, vedendo non haver potuto per hora incontrar il desiderio,
che hanno in effetto di honorarmi con qualche segno evidente.
Penso haver fatto bene. Il fine almeno è stato buono, che
ha avuto per fondamento il conservar la publica ripu-
tatione: se fosse altrimenti, ne aspetterò da vostra Serenità la sua
benigna correttione. Gratie etc.
Dall’Haya li 24 decembre 1619
di vostra Serenità
humilissimo, et devotissimo servitore
Christofforo Suriano

--- page 371r---


--- page 371v---
Al serenissimo principe di Venetia
2da
n° 162 comincia
161 fin 163

