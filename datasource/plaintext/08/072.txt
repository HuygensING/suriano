
--- page 372r---
3a
n° 163 comincia 161
Serenissimo Principe
la stagione che al presente corre assai fastidiosa, et piena
d’incommodità causa anco il tardo arrivo de’ dispacci, come
ha fatto anco quello di questa settimana, che mi perviene
appunto nell’ispeditione del mio dispaccio.
Le lettere della Serenità vostra sono dei 7 del presente colle replicate
dei 30 del passato nel proposito dell’aleanza.

Io continuerò com’ella mi commette con quel termine di
confidenza che si deve a trattenermi con questo signor ambasciator
d’Inghilterra facendo con opportunità l’ufficio che mi ordina
et con gl’altri ambasciatori, et ministri continuerò li miei ufficii
con la debita circonspettione agl’interessi, et al servitio di
quella serenisima Republica. Rimanendo intanto consolato
della sodisfattione, che mi mostra con parole molto piene
ricever dalla mia debolezza; il che non bastando alla
sua benignità me l’ha voluto anco in un medesimo tempo
comprobare con segni effettivi della sua munificenza
col farmi dono di trecento ducati. Le ne rendo
humilissime gratie, et prego il signor Dio che mi dia spirito
di poter servire con tanto profitto al publico quanto ho fisso
nel cuore; et conosco esser di mio debito.
Pagarò le lettere ritornate per il nolo de’ vasselli. Ho havuto
gusto di quest’ordine per sollevarmi dalla continua
instanza, che mi veniva fatta.
Per il pagamento de’ noli per la nave Il leon felice osserverò 
--- page 372v---
 quanto da vostra Serenità mi viene scritto che facci; et farò saper a’ signori
Stati la risolutione in che ella è venuta di licentiar
di galea quel marinaro da Hoorn.
Quanto alla deliberatione per trafico del golfo, altro non seppi
se non quanto mi fu scritto da Amsterdam dal Calandrini
che era venuto un tal avviso, che fosse stata publicata
parte, che vassello alcuno non transitasse il golfo senza
licenza. Tanto le scrissi quanto allhora fui avvertito, se
ben non ne intesi più altro. Di quello che caverò la Serenità vostra
sarà da me riverentemente avvisata.
Scrivo alli eccellentissimi signori sopraproveditori et procuratori alla sanità per liberatione
di un Henrico Balan inglese corriero della maestà della Gran
Bertagna, che è avvisato questo eccellentissimo signor ambasciator Carleton
esser stato trattenuto per quel Magistrato in prigione:
reputa il signor Ambasciator che sia stata una ignorantissima transgres-
sione dell’huomo, et poiché è servitor del Re suo signore et
con carica di corriero, et forestiere supplica che gli sia
in sua gratificatione condonato l’errore che vi fosse.
Mi ha esso medesimo signor Ambasciatore espressamente, et particolarmente
parlato di questo promettendosi di dover ottenere ogni
gratia da vostra Serenità; et io mosso dalle sue efficaci instanze,
con tanta maggior instanza le raccommando questo negotio. Gratie etc.
Dall’Haya li 24 decembre 1619
di vostra Serenità
humilissimo, et devotissimo servitore
Christofforo Suriano

--- page 373r---


--- page 373v---
Al serenissimo principe di Venetia
3a
n° 163 comincia 161

