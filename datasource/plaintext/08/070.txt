
--- page 360r---
Prima
n° 161


--- page 360v---


--- page 361r---


--- page 361v---


--- page 362r---


--- page 362v---


--- page 363r---


--- page 363v---


--- page 364r---
Prima
n° 161 fin 163
Serenissimo Principe
come scrissi riverentemente alla Serenità vostra hoggi otto nella terza
lettera, che sarà aggiunta repplicata con la prima, et seconda,
ricevei nel punto della
speditione le sue de’ 30 del passato, con li articoli di
aleanza. Dopo mi sono trovato con li deputati
a parte, et con il signor principe d’Oranges, che godè
grandemente, vedendo caminar il negotio di così buon
piedi; fece l’Eccellenza sua riflesso sopra la
alteratione fatta da vostra Serenità nel 2do
articolo, parendo, che meglio servisse all’uno, et
l’altro Stato, che dicesse più tosto, se l’una delle
doi repubbliche fosse astretta entrar in guerra
aperta, portando per ragione, che non si deve
aspettar l’inimico, che venghi a batter, mentre
si vede il Paese esser nel pericolo, et esso inimico
in pensiero, et in vantaggio per farlo.
Questo fu considerato anco da altri, et volevano
pur, che restasse come prima, infine sentendo le
ragioni, che le andavo adducendo, l’hanno
 lasciato con le parole, che la Serenità vostra ha
fatte metter in 
--- page 364v---
 carta; et per la dichiaratione
dell’Ongaro nel fine d’esso capitolo per
più chiara espressione, è detto, per la somma di
cinquanta mille fiorini per mese, reve-
nendo li quattro fiorini a un ducato di Ongaria
così si esprime nella lingua francese, che in
italiano vuol dir ongaro.

Si sono anco contentati, che nel terzo capitolo
restasse incluso, che si intendi anco invasa
la serenissima Republica, quando qualche vasselli
entrassero nel mar Adriatico, o golfo di Venetia
alterando solo con dir, se qualche galere, o
vassello da guerra de’ suoi nemici, parlando di
vostra Serenità, entrassero nel mar Adriatico, o golfo
di Venetia, che conforma col senso della Serenità vostra
espresso nell’ultime lettere sue de’ 30, et con chiarezza
è lo stesso, che è in quelle dei dodici settembre
sopra il qual punto allhora non parlai per
non entrar nel proporre, temendo di far qualche errore.
Io ho tentato, che il capitolo restasse, come
da lei era stato mandato, ma non esprimendo
la 
--- page 365r---
 intentione ho assentito, perché si conformava
colla mente, et con la volontà di lei.

Il capitolo, che esprime, che l’armar dei vasselli
habbi ad esser secondo l’uso, et vantaggio di
questi signori, è stato accordato, estendendosi
quasi colle stesse parole, ch’era dettato, solo è
posto più chiaro in tutte le sue parti.

Nell’articolo della maggior assistenza, che potesse
bisognare a quella Republica, che fosse in guerra
che dice di denari, o di vasselli, ho stimato bene
che sia aggionto, et genti: et nel fine d’esso
articolo per espressione dell’intentione di vostra
Serenità ho fatto anco aggiunger, et in questo
caso li vasselli saranno similmente armati, con li
medesimi ordini, et vantaggio, che si è detto nel
sesto articolo. Tutto il rimanente resta
come lo ho ricevuto dalla Serenità vostra, eccetto qualche
parola 
--- page 365v---
 levata per esser superflua, o cambiata
perché fosse più propriamente espresso.
Si sono anco contentati, che nel prohemio restassero
levate le parole, ch’ella ha stimate, et superflue
et non necessarie. Quello in che ho scoperto
essersi formalizati, et haver mormorato un
poco, è stato nel titolo, che haverebbono voluto
ch’ella lo havesse lasciato, come lo havevano
posto, cioè alti, et potenti signori Stati Generali etc.
Io però sono andato con destra maniera levando
il pensiero, che pareva fisso et divertendo, che
mi si adducessero essempii, rimostrando che il
titolo di illustrissimi, et eccellentissimi era stato dato loro sempre
dalla serenissima Republica ch’era stimatissimo, et usato
con principi grandi; nel che anco il signor Ambasciator
inglese mi ha posto del suo, come anco in qualche
altra difficoltà, mostrandosi sempre affettionato
a questo affarre, conforme alla commissione
del suo Re, et al genio, et particolar devotione
sua verso quel serenissimo Dominio.

Il medesimo Ambasciatore mi ha mostrato in un
 
--- page 366r---
 suo registro
lettere del suo Re, scritte a questi signori, quando egli rivene qui
ch’erano di credenza, nelle quali dice alti, et potenti
signori amici nostri. Come si sia ho destramente spuntato,
che non si habbi passato in ciò con altro termine, che col notato
da vostra Serenità.

Da che mi sono capitate le lettere di lei la settimana
passata sino a questa sera sono stato sopra
questo negotio, che come ella intende resta come
concluso con l’aiuto del Signore Dio; essi deve
sperare, che accordata così l’unione in
questa vigilia del santissimo Natale, sotto un sì
felice auspicio sia per andar crescendo sempre
con maggior augumento l’amore, et la buona
intelligenza fra queste due repubbliche che
a commune servitio.

Li signori deputati mi lessero la forma della lor
procura, et io lessi ad essi la mia havuta da
Venetia, restarono sodisfatti, et ne desiderarono
copia in francese per poterla mostrar alli signori
Stati, et accommodarla loro 
--- page 366v---
 al senso della mia.

Et perché questi signori sono accostumati, quando non
trattano con genti del Paese metterle cose loro in
francese, et perché consequente faranno estender la
aleanza nella detta lingua; ho pensato esser
bene di far, ch’ella sia estesa anco in italiano
per più chiara intelligenza. Credo, che vostra Serenità
così troverà buono.

Hora doveranno trattar li signori Stati del mandar
a stipular la unione, il che per anco non è
stato posto in consulta: ma fatte queste
feste del Natale, si penserà a questa
missione, et alla qualità del soggetto:
ancor non si scopre, se mirino più ad ambasciatore
che a ressidente. A suo tempo sarà da me
riverentemente avvisata di quello seguirà. Et
vostra Serenità compiacendosi potrà dirmene la sua
intentione. Gratie etc.

Dall’Haya li 24 decembre 1619
di vostra Serenità
humilissimo, et devotissimo servitore
Christofforo Suriano

--- page 367r---


--- page 367v---
Al serenissimo principe di Venetia
Prima
n° 161 fin 163

