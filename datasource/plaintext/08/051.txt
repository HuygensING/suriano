
--- page 255r---
n° 142


--- page 255v---


--- page 256r---


--- page 256v---


--- page 257r---
n° 142 sola
Serenissimo Principe
li deputati per il trattato di unione sono dietro
a metter giù quello, che stimano proprio per
conferir meco, et ogni giorno fanno qualche
cosa, ma la natura flematica, la materia
stessa, et qualche altro negotio, che hanno
per le mani causano lunghezza: io sto
attendendo, che mi chiamino, et per quanto
ho cavato non tarderanno molto.

Il negotio di Ostfrisia per l’accomodamento di quelli di Embden
leva grandissimo tempo; et se ben per venirne a più pronta
speditione hanno deputati doi per provincia per riveder le
contese, et pretensioni, non basta perché bisogna riferire, et
consultar coi Stati Generali sopra punti dubiosi, et tutto
causa dilatione.
Consumano le giornate intere in questo, et nelle consultationi sopra
le cose di Alemagna, pensando a quello doverà farsi da
questa parte per più soda, et ferma assistenza a’ Bohemi;
et al Palatino; accettata che habbi la corona.
Le nuove, che sono ultimamente venute da Heidelbergh hanno appor-
tato grandissimo contento alli signori Stati, essendosi con esse come
confirmati, che non habbino a metter più in dubio la accettatione
di sua Altezza palatina del regno di Bohemia; et più che
si vedono lettere di Praga arrivate sabbato che la giornata
delli 3 del venturo era stata da’ signori Bohemi deputata
per la coronatione.
Un gentilhuomo del serenissimo Palatino è venuto ultimamente qui con
lettere di quel Principe a sua Eccellenza, et parmi anco alli signori

--- page 257v---
Stati con le quali significa la sua andata nell’Alto Palatinato, et
viene publicato, che accenni l’offerta fattagli da’ Bohemi, et che
si sarebbe governato secondo il consiglio de’ buoni amici; ma
l’universale par che non metti in alcun dubio che già tutto sia
stabilito; ma che altro non attendesse; che il ritorno d’Inghilterra
del baron di Do[…]à, che a quest’ora deve senz’altro esser appresso
il detto Palatino.
Mi communicò ultimamente il signor principe Mauritio sendo stato a sua
visitatione le lettere che detto Banne gli haveva scritte da
Cales, con le quali iscusavasi di non haver potuto passar per
di qua come haveva disegno, et in commissione; ma che ciò era successo
per la contrarietà de’ venti, et per non tardar di vantaggio haveva
risoluto il passaggio da Doure a Cales, et che così consigliato
in Inghilterra non haveva voluto mettersi a rischio di passar
per le terre de’ Spagnuoli per venirsene qua; il che è stato molto
ben inteso da’ signori Stati, et dall’Eccellenza sua. Scrive haver
trovata in sua Maestà, et nel suo Consiglio ottima dispositione
et animo ben intentionato alli affari de’ Bohemi, et del
suo Principe; ma che desiderava quella Maestà haver
la giustitia con che Bohemi havevano deposto Ferdinando
dal Regno, et il fondamento dell’elettione fatta del genero.
Al qual proposito mi disse l’Eccellenza sua sorridendo, che partendo un
Capitano inglese per Inghilterra verso il Re li haveva
detto, che in questo proposito poteva risponder a sua Maestà, che
era necessario che ella inviasse un buon convoi in Bohemia
di buone genti se voleva haver sicura la giustitia de’ Bohemi
altrimenti ella sarebbe andata a rischio o di esse assassinata 
--- page 258r---
 o di essere svaleggiata per camino. Et mostrò di avedersi
molto bene, che non sono le informationi, che ’l Re desidera
havere; ma la cerconspettione, et cautela con che vuol caminare
senza dichiarirsi per non esser così precisamente obligato allo spendere,
et poter haver sempre qualche iscusa in mano; ben tiene
per fermo sua Eccellenza che successa l’accettatione non mancarà quella
Maestà di interessarsi da dovero (soggiungendo) come però è accostumata.
Il gentilhuomo sudetto del Palatino è stato a visitarmi, et dal
discorso di lui ho cavato, che li principi dell’Unione sono
del tutto portati a sostenere il signor Principe palatino; ma non
afferma che domenica otto si habbi a far la coronatione, dovendo
prima nell’Alto Palatinato a Ambergh seguir una convo-
catione di detti principi; ma che sarà bene il successo
della coronatione per la metà in circa di novembre.
Questo è adoperato assai da quel Principe elettore in affari particolari
et la sua venuta qui, è principalmente per levar quattrocento
milla fiorini dal banco di Amsterdam, che sono parte della
dote della principessa d’Inghilterra sua consorte, et al
tempo del suo passaggio per di qua restorono in quel banco
così d’accordo con li signori Stati, che fin hora li hanno pagati
sei et un quarto per cento d’interesse; et dandoli prenderanno
tempo di uno o doi mesi all’esborso.
Veggono bene li signori Stati, che questa è poca summa ad un tanto
et così gran negotio, et conoscono che per l’interesse di Stato
converranno contribuir al mantenimento del possesso di
quel Principe.
Se bene solo in passando è stato parlato nell’assemblea di mandar 
--- page 258v---
 persona espressa da questa parte a Praga; in particolare nondimeno
se ne tratta, et sua Eccellentia mostra desiderarlo; et già è nominata
la persona che è il signor Vander Horst gentilhuomo principale
di Gheldria pratico delle cose di Alemagna, et assai capace
per portar un negotio. Egli coll’occasione di esser stato hieri a
mia visitatione non mi negò questa consultatione, che
stava in deliberatione; ma disse, che mal volontieri sarebbe
andato solo, et che ricercava di haver uno o doi altri seco
perché sendo gl’affari presenti di importanza, et di consequenza
il prender partito non era da testa sola; ma da farsi con
la communicatione dell’altrui parere. Io per quello che
ho potuto sottrare dal parlar di questo signore; et da altrui ancora
trovo, che questi signori concorrono uniti nel sostener Bohemi,
et far ogni cosa perché non declinino dalla cominciata
impresa, et come ho detto con altre mie riverentemente alla Serenità vostra
accenderanno quanto più potranno il fuoco da quella parte.
All’incontro li serenissimi arciduchi pensano anc’essi all’assistenza,
ch’è necessarissima all’Imperatore, et si vanno facendo nel Brabant
provisioni assai. Il marchese Spinola era passato in diligenza
a Malines col conte Christofforo d’Embdem per veder dodici
milla picche, che erano venute di Spagna. In quella città
si fabricavano armature da cavallo in grandissima fretta, et
tanto si fa anco a Mastricht, et a Lieges quantità di
archibuggi; da che si scuopre, che si vogliono metter
all’ordine a qual fine non si sa.
Il detto marchese haveva spedito per Italia il Bertoldo corriero che
non sono molti giorni, che vene di Spagna con rimesse di denari, 
--- page 259r---
 et ultimamente ritornò di Alemagna. Porta lettere per solecitar l’inca-
minamento di quelle genti parte delle quali si crede, che verranno
in questi paesi, et parte passeranno in Alemagna.
Con grandissima curiosità mi addimandò il signor principe Mauritio delle
genti di Napoli, della loro partita, qual stradda facessero,
et in somma ogni particolare a che con le lettere, che mi corrispon-
dono li eccellentissimi signori ambasciatori, et signori residenti di vostra Serenità alle corti diedi quella
maggior sodisfattione che puoti; et ho ben scoperto che sua Eccellenza
vorrebbe, che li fosse (passate le montagne) interdetto da’ principi
dell’Unione il passar più oltre; ma ha detto temere, che le diete
li ruinino, perché mentre stano sul deliberare, Spagnoli fano
viaggio. Et ho saputo haver l’Eccellenza sua detto a signor principale, che
non temeva che ’l Palatino non fosse bastevole a sostenersi con l’armi;
ma dubitava solo delle trattationi de’ Spagnoli, colle quali sono
saliti di ingannar gnuno.
Francesi continuano a dar segno di haver dispiacere che ’l negotio
si avanzi della maniera che fa; et tanto maggiore si scuopre
il discontento, quanto non veggono hora stradda al detornarlo
et volontieri haverebbono voluto poter mostrar al mondo di voler
esser arbitri di pace. Et ho inteso che quasto ambasciator di Francia con
alcuni deputati, che sono stati a lui, ha essagerato il negotio
et detto non esservi essempio, né memoria, che sia stata con
tanta animosità spossessata la casa d’Austria del regno di
Bohemia già per così lunga serie di anni fatto possesso in essa.
Sabbato passato doveva capitar in Brusseles il conte di Frustim-
bergh, che se ne va in Francia dicono per far ufficio con quella
Maestà, che non lasci andar militie al servitio de’ Bohemi 
--- page 259v---
 et meno per consequenza ai principi dell’Unione; et perché provedi
alle levate del signor duca di Buglione; che per quanto viene affermato
si apparecchia per servitio del Palatino.
Mi scrive il Pasini haver vedute lettere di personaggio di conto
scritte da Gratz che sua Maestà cesarea haveva dato ordine che ’l
forte Stella, et quello di Medea dovessero esser proveduti di
munitioni de’ viveri, et di guerra. Io ho stimato bene non tralasciar
di toccarle in passando l’avviso, che sendo vero, credo che
come vicini li forti al suo stato n’haverà havuta ogni informatione
come anco de’ fini, che muovino l’Imperatore a tal risolutione.
Fra doi o tre settimane doverà ridursi la Congregatione di Holanda
nella quale sono assicurato, che tra tutte le altre cose si tratterà
la risolutione sopra il negotio dell’Indie Occidentali, essendo
portate le Provincie tutte a caminar avanti; quanto più
si avanza il tempo alla spiratione della tregua, della quale
ancor non si sente motivo alcuno né da questa, né dalla
parte de’ serenissimi arciduchi. Questi per quanto si può cavare
non ricevaranno rinovatione, o prorogatione, quello sia per
farsi da Spagnoli è incerto. Starò avvertito all’uno, et all’
altro di questi doi importantissimi negotii per avvisarne
la Serenità vostra.
Con queste verrà il dupllicato delle mie lettere de’ 16 ottobre n°
140 et 141. Gratie etc.
Dall’Haya a’ 23 ottobre 1619
di vostra Serenità
humilissimo et devotissimo servitore
Christofforo Suriano

--- page 260r---


--- page 260v---
Al serenissimo principe di Venetia
n° 142 sola

