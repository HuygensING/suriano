
--- page 118r---
Prima
n° 112 fin 113
Serenissimo Principe
alle mie lettere risposero li signori dell’amiralità di Amsterdam approbando in gran
parte le ragioni, che li havevo addotte per la renitenza mia del non
esborsar denaro, se non sapessi di farlo con sicurezza di non perderlo alla serenissima
Republica; ma conclusero, che essendo loro impossibile il poter sodisfar le donne
con buone parole era necessario, che havessero ancora otto, o nove
milla fiorini; et che bisognava, che me ne risolvessi, altrimenti sarebbono
stati necessitati prenderli ad interesse sopra la Serenità vostra. Io sentendo questo
et più che dovevo validar tutto quello, che loro fosse dato mi parve bene
non mi retenir di vantaggio a communicar alli signori Stati Generali la
instanza, et considerarle le ragioni publiche, il che feci nella mi-
glior maniera, che seppi; et tanto, ch’è stata sufficiente assai per
far trovar buono ciò che havevo considerato, et che non era conveniente,
ch’ella pagasse doppio. Et essendo venuto qui Bartholameo Matthison
il capitano ultimamente licentiato d’una delle dodici navi, et havendomi
riferto, et affermato, che li marinari vogliono haver di là li loro denari
procurai, che fosse introdotto nell’assemblea; onde tanto più
questi signori restorono paghi di ciò, che loro havevo detto. Hanno
però risoluto di far scriver ai detti signori in Amsterdam perché
vengano qui deputati da quel colonello per informare, et trovar ripie-
go, col quale si possi far il servitio della Serenità vostra et si sia sicuri, che
il denaro non habbi ad esser dato et di qua, et di là a danno della
serenissima Republica. In tanto havendomi li detti signori di Amsterdam
fatta instanza nelle loro lettere di haver denaro per pagar doi vedove
di doi capitani, havendo il loro conto liquido, ho dato ordine al
Calandrini, che esborsi l’importar della summa; et così anco per sodisfar
qualche cedule, o attestationi de’ suoi illustrissimi commissarii fatte a 
--- page 118v---
 marinari del resto di sue paghe, quando però le veggano autentiche,
et legitime, et credo pur che di questo resteranno contenti. Hanno
li signori Stati voluto haver del detto capitano Bartholameo Matthison ogni
informatione di quello, che passava nell’armata di vostra Serenità, et tra le
altre cose ha detto, che tutte le confusioni, che sono, procedono dal
poco ordine, et che in qualche nave vi sono fino tre hosterie; che
questo causaria gran disconcio, et gran disordine tra matelotti,
perché mangiavano, bevevano, et poi facevano mille insolentie, et che
in oltre non vi era capo sopra le dodici navi: in modo che ogni capitano
voleva far a suo capriccio, et ch’era più che necessario, che la serenissima Republica
provedesse di un capo, che comandasse a tutti o del numero delli
stessi capitani, o altro soggetto. Mi fu di questo particolare discorso da
qualcheduno di questi signori con chi mi trovai il doppo desinare, et consi-
deratomi, che sarebbe molto a proposito il proveder a questi disordini
et disse haver inteso, che tra li capitani ve ne era uno, ch’era stato
nell’Indie Orientali, che haveva commandato a più navi, et stato
in fattioni huomo di spirito, et di valore; ma non mi seppe dir il nome.
Ma meglio l’eccellentissimo signor Generale conoscerà l’attitudine di quelle genti
di quello che di qui io gliela sapessi descriver per relatione forse di
chi ama, et vuol portar una particolar persona. Detto signore mi aggiunse
anco, che stimarebbe bene, et servitio della Serenità vostra, ch’ella coman-
dasse, non volendo metter parte della soldatesca in terra, di farla
metter sopra vasselli uno doi o quanti paresse, che non havessero
più marinari di quello, che bastasse a governare la nave: come dir otto o
dieci, poiché così sarebbono li soldati in parte separati dalli
matelotti; et tutte le volte che l’eccellentissimo Capitan generale havesse 
--- page 119r---
 volontà di rinforzar li vasselli grossi si potrebbe levar della detta solda-
tesca per ripartirla, come se si levasse da una guarnigione, et sarebbono
genti fresche. Dicendomi, che le navi da guerra di questo Paese non
accostumano haver soldatesca; ma pur quando ne hanno havuta
si è procurato di separar quanto più si è potuto il soldato dal matelotto.
Et sopra il particolar delle betole, o hostarie, che era più che necessario
anco il rimedio, et haverebbe bastato, che li vivandieri fossero andati gior-
nalmente a nave per nave a portar le vivande, come si accostuma
nelle occasioni alle navi qui dei signori Stati, senza che si faccino tanti
fuochi, che non possono, che esser pericolosi. Tutto serenissimo Principe
ch’io sento, et che stimo, che possi voler al servitio di vostra Serenità non
posso far di meno di non rappresentarlo, ancorchè dubiti alle
volte di tediarla. Parmi, che li signori Stati habbino aggiunto alli
signori di Amsterdam, che portino il conto. A me con le loro lettere hanno
scritto di haver dato espresso ordine per metterlo in punto. Attenderò
quello seguirà da questa parte, et di là anco altri roli. Intorno
a’ quali li aggiungerò, che questi signori haverebbono volentieri ve-
duto all’incontro dei morti, et falliti il tempo, et il giorno del
mancamento, il che doverà esser da mo innanti notato.
Ho fatte hieri le lettere per il pagamento di nolo del quarto, et quintodecimo
mese delli 12 vasselli per la somma, et pagabili, come nella lista
che mandai nella mia de’ 5 maggio. Gratie etc.
Dall’Haya a’ 9 luglio 1619
di vostra Serenità
humilissimo, et devotissimo servitore
Christofforo Suriano

--- page 119v---
Al serenissimo principe di Venetia
prima
n° 112 fin 113

