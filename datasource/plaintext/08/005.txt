
--- page 033r---
n° 96 sola
Serenissimo Principe
nelle lettere della Serenità vostra de’ 18 ricevute hieri veggomi replicata l’intentione
di lei circa ai vasselli. Io col primo commandamento, ch’ella mi diede essendo
venuto qui per affari della Compagnia dell’Indie Orientali uno dei com-
partecipi di quello, che ho preso in servitio tentai per il desiderio di vostra Serenità
ma non trovai poter far profitto. Ella in effetto, che già haverà sentiti
gl’articoli del contratto di detto vassello haverà anco colla prudenza
sua conosciuto esser io troppo innanti, di maniera che non veggo
restarmi, che il solo solecitar la speditione, la quale spero, che sarà
il tempo prefisso se o il far dei biscotti, o qualche tempo contrario
che Dio mandasse non facesse differir qualche tempo di più.
Per la condotta dei bombardieri procurerò ogni maggior diligenza, et
sicurezza. Mi spiace non haver nuova alcuna del Pach da che
partì da me. Il Cortland suo compagno lo attende qui. Io credo
certo, che ’l meglio sarà, che essi bombardieri s’imbarchino: perché
altrimenti dubito, che con difficoltà si conduranno per terra.
Per la giornata, che fu hieri non trovai tempo proprio di haver l’audienza
dai signori Stati; ma parendomi l’avviso, che la Serenità vostra mi dà dell’accordo
stabilito con quei capitani degno della notitia di sue Eccellenze stimai a proposito
communicarlo al Presidente, et a doi altri di questi signori per sodisfar io
più a pieno il primo giorno doppo le feste nell’assemblea.
Supplirò al pagamento di tutti li 13 mesi di viveri per quello, che resta
et di tutto farò farne distinto conto per inviarne ogni particolare alla Serenità vostra
et sarà quanto più presto potrò, poiché ho a far con tre magistrati di
Amiralità separati, et lontani, come dal signor Luz può esser informata
et laudo Iddio, che habbi egli havuta l’occasione di venir costì perché
in questo particolar negotio non poteva ella haver huomo più proprio
né più informato di quello, ch’egli è; et forse la Serenità vostra troverà buono
valersi dell’attitudine di lui in altro che per sua prudenza lo stimerà proprio.

--- page 033v---
Questa sodisfattione del debito dei viveri, che mi commette sarà molto ben intesa
et spero, che non potrà ritardarsi l’altra della missione dei roli, che aspetto
con grandissimo desiderio: a fine di compitamente rimover le cause de’
compianti.
Ma per levarle del tutto è necessario serenissimo Principe il metter un buon ordine per li
pagamenti delli noleggi, et delle lettere di cambio fatte in particolare al Calan-
drini di 30 mila ducati. L’ultimo ordinario di Venezia con le lettere dei 15
porta, che non si poteva riscuoter, onde li compartecipi havevan
ricevuto mal contento, et me lo hanno fatto pervenir a notitia.
Et il Calandrini mi scrive chiaramente, che non sa come poter assicurarsi
di potermi più servire. Io supplico vostra Serenità per l’interesse, et riputatione
sua, et perché possi di qua continuar il credito, et la prontezza,
che mi si è mostrata di commetter ogni miglior ordine per questi
pagamenti: altrimenti sentirò de’ compianti, che questi interessati
nelle navi si preparano di far alle Amiralità. Io non mancarò di usa[r]
ogni buon termine perché restino certi della sicura, et certa sodisfattione.
Scrissi riverentemente a vostra Serenità colle ultime lettere mie, che mi era stato ricercato
denaro da quelli dell’Amiralità di Amsterdam, onde con l’ultimo ordine, che mi
viene da lei in questo proposito ho fatte lettere di vinticinque mi[la]
ducati al signor Filippo Calandrini, et compagni pagabili in banco al [signor]
Melchior Noirott, et saranno di questo giorno: anderò provedendo
quello che potesse mancare, quando haverò tutta la summa del debito
et di parte del valsente delli detti vinticinque milla ducati mi valerò per
la levata del Pach.
Corrono qui nuovi avvisi che da Spagnuoli si licentino et navi, et genti nel[la]
Spagna; ma questi signori non se ne fidano; et meno delle levate, che si fano
in Brabant: tuttavia mi disse hieri il signor principe Mauritio haver avu[to notitia]
che uno dei reggimenti doveva avanti hieri far mostra a Marsce[…]

--- page 034r---
Infamines a’ confini del Lucemburgh, ove haveva mandati doi per veder
la qualità della cavallaria, et che l’altro reggimento si andava mettendo
ad ordine come anco quelli d’infanteria per marchiar immediate in
Alemagna.
Qui si trova uno mandato dalli signori Bohemi per solecitar aiuti. Fu hieri in au-
dienza, et fin qua par che desideri far una levata di qualche cavallaria
a che può esser che acconsentiranno li signori Stati.
Lunedì partì per Frisia il signor conte Gugliemo di Nassau per esser presente alla
convocatione di quei Stati. Tengono alcuni, che ivi si sia conferito
per tutto quello potesse succeder d’inconveniente sopra Embdem, mentre
non è ancor stato possibile trovar accommodamento tra quei popoli, et
il loro conte. Li comissarii dei signori Stati sono venuti qui, et aggiunti
altri quattro, in numero di sette sono ritornati a quella volta con
nuove commissioni. Dubitano questi signori, che Spagnuoli fomentino
o il conte, o parte del contado per veder d’intrudersi fra le turbulenze,
et le dissensioni; ma la città di Embdem in particolare resta assai ben
assicurata con doppia guarnigione dei signori Stati; et il conte Guglielmo
sarà sempre provisto per ogni occorrente bisogno. Il conte di Embdem
ha poca confidenza nei signori Stati, et sue Eccellenze per quanto affatichino non
ancor possono incontrar nell’humor di Embdesi. Il sito, et la piazza
sono di consequenza; onde mirano quanto più possono l’Eccellenze loro,
che non succedi qualche inconveniente.
Doppo ch’io fui alli signori Stati, et al signor principe Mauritio per communicarli (come
riverentemente scrissi colle mie de’ 24 qui aggiunte in replica) l’aleanza tra
vostra Serenità, et il signor duca di Savoia ho havuta nuova confirmatione
da più parti esser ella stata molta ben intesa, et lodata da ognuno, et in
particolare la Serenità vostra. Et quelli, che desiderano la unione tra lei et questa
Republica si promettono, che anco di qua ella habbi a seguire. Il Magno 
--- page 034v---
 che fu uno di quelli a cui diedi parte dell’accordato coi capitani dei vasselli,
mi addimandò se havevo havuta qualche risposta in quel particolare
di che m’haveva parlato, replicandomi della lettera nel proposito di unione;
risposi, che aspettavo ancor li commandamenti di vostra Serenità soggiongendo,
che se li signori Stati mi havessero detta qualche cosa l’haverei significata
alla Serenità vostra. Era presente qualche altro di modo che fossimo interrotti.
Mi trovai avanti hieri col signor ambasciator d’Inghilterra per complir seco per la morte
della sua Regina, et mi disse, che ’l giorno innanti havea ricevute lettere
dal marchese di Bochingan, nelle quali si era commandato per ordine
espresso del Re d’impiegarsi in tutto quello, che havesse conosciuto poter gio-
vare agl’interessi della serenissima Republica coadiuvando ogni cosa, che trattasse
con questi signori, et che questo commandamento gli servisse per sempre. Et qui mi
significò la causa di questa commissione da che ella nasceva, et mi
raccontò l’ufficio, che haveva fatto con detto Marchese in conformità ap-
punto di quello, che mi referì il Calandrini scritto da me con le
mie lettere de’ 26 del passato, dicendomi, che toccava alla prudenz[a]
delle Signorie vostre eccellentissime il considerar quello, che li fosse tornato commo[do]
et che se era in loro quella buona volontà, che dimostravano di vole[r]
stringersi in più stretta confidenza, et unione con questi stati hav[e-]
rebbe havuto facilissimo l’addito, et si poteva dire, che in vintiqua[ttro]
hore si haverebbe stretto, et stabilito ogni cosa. Et qui mi andò dese[…]
la natura di questo Governo, che non è facile a lasciarsi intender [pu-]
blicamente; ma col mezo de’ particolari dell’assemblea dei Stati [;]
et quando questi particolari li riportano tanto, che siano sicuri allhora si
aprono, et brevemente spediscono: et la causa di questa riserva nascer da[lla]
separatione delle Provincie, che ognuna vuole esser certificata, et assi-
curata dell’essito, et del buon fine. Questo in effetto si vede esser
l’ordine, et il metodo, che si tiene. Io con parole molto piene ringr[atiai] 
--- page 035r---
 il signor Ambasciatore della continuata testimonianza che dava della gratitudine dell’
animo suo, et del suo affetto verso quella serenissima Republica, et l’assicurai, che come
haveva potuto scoprire di esser stato amato dall’Eccellenze vostre mentre si è trat-
tenuto di residenza presso di loro; così poteva promettersi la continuata
loro affettione verso di lui. Egli con dimostratione di una gran devotione
verso quel serenissimo Dominio aggradì questo ufficio, et replicò, che stava
a me a commandare. Io dissi, che aspettavo, che questi signori mi
dicessero quello, che havessero stimato a proposito, et proponessero alcuna
cosa, et non mi restava dir di vantaggio rispose forse con qualche
sicurezza paleranno, et forse lo farà il signor principe Mauritio. Io ho
stimato bene di passar col detto signor Ambasciatore con questo confidente gene-
rale per attender quello sia per succeder in questo negotio di momento, et
che deve esser retto dalla prudenza della Serenità vostra. Gratie etc.
Dall’Haya a’ 31 marzo 1619
di vostra Serenità
humilissimo, et devotissimo servitore
Christofforo Suriano

--- page 035v---


--- page 036r---


--- page 036v---
Al serenissimo principe di Venetia
n° 96 sola

