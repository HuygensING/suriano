
--- page 459r---
3a
n° 177 comincia 175
Serenissimo Principe
il Sterchemburgh, che fu già capitan delle guarde del
signor principe Mauritio, hora sargente maggior in un reggimento
di cavallaria al servitio de’ principi dell’Unione, è capitato
qui ultimamente; et solecita con molto studio non tanto
l’assistenza, che per aleanza è debita da questi signori
a detti principi; ma ancor maggior aiuti. Sopra che
non si sano ancor risolver, perché vorrebbono pur
sentir la risolutione del Re d’Inghilterra che non solo
non viene, ma stano anco in dubio, che o non segua,
o sia tarda, et forse fuor del bisogno: et hieri mi
disse il signor principe Mauritio, che teneva per ferma
la sua vecchia opinione, che ’l Re non haverebbe
fatta cosa buona; et dal parlar suo ho chiaramente
compreso, che solecita, et fa quanto può con li signori
Stati perché non tardino più a risolversi: et credo
certo che lo faranno a fine di non esser astretti
et dal tempo, et dalla necessità, avanzandosi ogni
dì la stagione.
Capitò qui ultimamente uno spedito da monsignor di Langarach
con avviso a questi signori che il Re christianissimo haverebbe
data assistenza all’Imperatore. Parla di bocca del signor
principe di Condé, et del Gran Cancelliere. Questo 
--- page 459v---
 avviso ha turbato l’animo di questi signori, et publicato,
viene sostentato da questo Ambasciator francese esser altrimenti,
et quelli anco della Natione aiutano l’Ambasciatore a dir
che sua Maestà christianissima non assisterà tanto anco in
Brusseles fa quel Ministro francese, et il Pasini
mi avvisa correr voci certe in conformità, che non
assisterà: non vengono però dalla bocca de’ Spagnoli
che o per avantaggiarsi, o perché tale sia in effetto
la risolutione sostentano il contrario. Il signor principe
Mauritio non crede a ciò che dice qui monsignor di Maurier,
et li Francesi; ma teme che la Francia habbi a
soccorrer; et quando lo farà vi è opinione in alcuni
che per coprire si valerà del pretesto della religione.
Si trovavano ultimamente le truppe levate nel ligiese
quello di Colonia, et altri stati del serenissimo Elettore
destinata per Baviera, nei circonvicini di Francfort,
non senza timore d’esser assalite dalle armi de’
principi dell’Unione, le quali si è havuto avviso
che marchiavano col canone sotto la condotta del
marchese d’Anspach per impedir il transito
del Reno verso Magonza alle dette truppe;
se sarà vero se ne doverà intender ben presto qualche 
--- page 460r---
 nuova; l’avviso della mossa del detto marchese di
Hanspach viene scritto per vero.
Doveva partir di Brusseles verso Wisburgh il cancellier
di Brabante Pecchius per assister a nome dei serenissimi
arciduchi per li 16 di questo alla Dieta de’ principi
catholici dell’Imperio; ove tratteranno sopra li presenti
affari, et anco risolveranno quello che doverà
contribuirsi per servitio della guerra.
L’opinione del signor principe di Oranges è, che habbino detti
principi, o per meglio dir l’Imperatore ai Spagnoli per
consequente a far una divisione in terzo delle loro
forze. Uno per gettarsi nel Palatinato, l’altro
in quello di Bohemia, et per terzo formar un
buon corpo di militia dalla parte di qua rinforzato
tanto nelle Provincie suddite a serenissimi arciduchi,
quanto nelle piazze sopra il Reno ne’ confini
delli stati di Giuliers, et Cleves per metter
freno all’armi di questi signori perché non solo non
ne esca alcuna parte, ma siano necessitati
ad entrar in maggior spesa con nuove levate per
rinforzo, et così far diversione d’aiuti tanto
di genti, che di denari. Ma crolò l’Eccellenza sua il capo 
--- page 460v---
 et sorrise alquanto; non lasciò però di dire, che bisogna-
va guardarsi da Spagnoli perché la finezza delle loro
pratiche è troppo grande.
Disse l’Eccellenza sua haver penetrato che delle truppe di qua haverebbe
havuta cura lo Spinola, che rinforzato di genti di
nuove levate, et di quelle che forse haverà dalla Spagna
lascierà formar qualche reggimento de’ vecchi soldati
per Alemagna. Si parla per gl’avvisi, che ricevo dal
Pasini, che conformano con quelli, che hanno li signori Stati
di far tre reggimenti; ma ancor non si tocca tamburo
si crede che vi sarà difficoltà nella levata. Il conte
Gio. di Nassau aspetta a Brusseles per far
cinquecento cavalli, et qualche infanteria per rin-
forzar il suo reggimento; ma si è lasciato intender
con qualcheduno che correndo così miseramente il denaro
per pagar la soldatesca haverebbe volontieri più
tosto lasciato di più tornar in Alemagna.
Sono stati avvisati questi signori, et io ancora ho qualche
cosa in questo particolare, che ’l padre scribano
jesuita habbi predicata in Anversa una crucciata,
essortando i popoli ad assister in questa guerra di Alemagna, ove si tratta di sostener in piedi 
--- page 461r---
 la religione catholica, usando molti concetti pieni, et confor-
mi all’intentione di far condescender le genti ad una
universal contributione. Poi di casa in casa è andato
facendo sottoscriver l’aiuto: onde chi s’è esshibito di
mantener del proprio chi dieci, chi dua, chi quattro
chi quindeci soldati, chi più chi meno: se l’essecutione
sarà così pronta, com’è stata la promessa haverà
fatto assai; fanno a Brusseles gran fondamento sopra
di ciò, et credono, che l’essempio d’Anversa habbi
a servir grandemente per muover l’altre città alla stesso;
l’armi contra Bohemi tiene per fermo sua Eccellenza che
non saranno commandate da altri, che dal conte di
Buquoi; et se risolverà l’Unione catholica che
si gettino qualche reggimenti nel Palatinato
che la n’habbi ad haver la cura il duca di
Lorena, che ne sarà però conduttore il conte di
Vademont: qui ancor non si sano metter ad
affermare, che ’l duca di Parma habbi ad
haver il generalato dell’armi in servitio dell’Imperatore
per la mala volontà, che Spagnoli hanno sempre havuta,
et per l’invidia loro contra la Natione italiana.
Mentre si parla di assistenza da questa parte (per la 
--- page 461v---
 volontà che ne hanno) vanno anco discorrendo delli
aiuti, che vostra Serenità potrebbe contribuir per servitio de’
Bohemi; et mi fu addimandato hieri in passando
dal signor principe Mauritio se vostra Serenità haveva disarmato
io dissi, che non, et che non tenevo che lo facesse sì
tosto mentre non si può prometter alcun buon effetto
dell’intentione de’ Spagnoli. Mi replicò hora la serenissima
Republica sarà libera da suspetti colla partenza dal governo
di Napoli del duca di Ussuna. Tale è l’avviso
qui, che sia stato richiamato alla corte, et viene anco confirmato a me questo tanto di Brusseles;
ma vostra Serenità l’haverà più sicuro dal proprio luoco. Gratie etc.
Dall’Haya li 4 febraro 1620
di vostra Serenità
humilissimo, et devotissimo servitore
Christofforo Suriano

--- page 462r---


--- page 462v---
Al serenissimo principe di Venetia
3a
n° 177 comincia
175

