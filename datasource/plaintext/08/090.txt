
--- page 477r---
2da
n° 181 comincia 180
Serenissimo Principe
alla risolutione, che li signori Stati mi fecero communicare, haver
fatta di ispedir l’Ambasciata straordinaria alla Serenità vostra è sussegui-
tata la passata settimana la deputatione di qualche tre
o quattro per la forma dell’instruttione, che doverà
haver l’ambasciatore. La persona però non è dicchiarita
né credo si farà fino al ritorno della risposta di vostra Serenità.
Continua ben l’inclinatione sopra l’Arsen; ma par
ch’egli se ne iscuserebbe volontieri allegando qualche
impedimento che lo detenirebbe per li suoi affari
domestici, et per altre occupationi; ma concorro
nell’opinione di qualcheduno con chi n’ho discorso
ch’egli vorrebbe se non esser pregato, almeno che
gliene fosse fatta instanza a fine di ricever la
carica con più riputatione.
Per l’ordinaria residenza sia d’ambasciatore o di residente
sendo ultimamente con qualche signori di Gheldria ho
cavato da loro, che li signori Stati tenevano che non
si poteva prometter, che quello che fosse eletto
potesse così tosto partire, come farebbe l’ambasciator
straordinario dovendo provedersi di molte cose, onde
se gli doveva dar tempo, il che non poteva
bastare nel termine dell’ispeditione di detto
estraordinario pensandosi di inviarlo nel tempo di
doi mesi, come ho riverentemente significato alla Serenità vostra 
--- page 477v---
 nelle mie lettere d’hoggi otto n° 178, che mando replicate
coll’altre n° 179 aggiunte a queste. Sì che l’ambasciata
straordinaria doverà venir sola, et susseguitar poi a suo tempo
il ministro, che doverà far la continuata dimora
tanto dall’una, che dall’altra parte. Questo stesso
concetto ho accennato anco nelle dette lettere.
L’accelerar di questa speditione dall’ambasciata straordinaria mi
viene detto che sia per maggiormente honorar la Serenità vostra
et attestarle quanto questi signori restino consolati
dell’unione; ma ho anco cavato che sia con
altro fine abbracciando l’occasione et il tempo
nella presente congiontura delle cose del mondo.
Scrissi humilmente a vostra Serenità nelle ultime lettere mie l’ufficio
che quello che venne qui per nome del re di Bohemia
haveva fatto colli signori Stati perché raccommandassero
con affetto gl’interessi del suo patrone, et de’ signori
Bohemi alle Signorie vostre eccellentissime et vedendosi essi signori Stati
un’opportunità così propria ho cavato da buon
luoco (il che conferma quello di che stavo in dubio)
che l’Ambasciatore haverà, oltre il complimento, carico
espresso di far ogni più efficace ufficio, raccomandando
gl’interessi di detto Re; et dello stato di Bohemia.
Et ho anco saputo di più che et a parte, et con lettere
hanno consigliato esso Re a far speditione di ambasciata 
--- page 478r---
 alla Serenità vostra considerandoli, che vedevano questo esser
di suo debito, mentre poteva dire, che la serenissima Republica
era stata la prima a dargli il titolo di re.
Hanno li stati di Bohemia accordato con un ricco mercante
di questi paesi il cambio del denaro, che li signori Stati
qui dano per loro assistenza, onde è arrivato qui
ultimamente di Praga per stabilir con l’Eccellenze loro
tal cambio, et questo per haverne tanto più
sicuro, et più pronto l’esborso. Egli è stato a
ritrovarmi, dicendo haver havuta commissione
espressa da signori direttori bohemi del farlo, et pregarmi
di raccommandar le cose loro alla Serenità vostra, et di far
ufficio perché ella si disponesse ad assisterli, nel
che si servì, per persuadermi lo scrivere, di parole
molto efficaci, concludendo esser questa una causa
commune, et che non comportava manco al servitio
di lei l’abandonarla, perché riprendendo vigore la
casa d’Austria, se l’Imperatore mentre era arciduca
haveva intrapreso di travagliar quel serenissimo Domi-
nio, invigorito, et auttorizato haverebbe
fatto di peggio, usando altri simili concetti. Io
ringratiando quei signori della dimostratione di stima
che facevano della mia persona come humil ministro
di vostra Serenità inviandomi a salutare; con parole 
--- page 478v---
 generali m’andai schermendo dell’instanza, facendolo certo
che dalla Serenità vostra sarà desiderata in ogni tempo la
tranquillità, et la conservatione di quei stati, che
credevo, ch’essi medesimi havessero veduta questa buona
volontà della serenissima Republica, et che si potevano
prometter, che colla singolar prudenza sua haverebbe
continuato nella medesima. Replicomi il sudetto mercante
de’ primi concetti colla conclusione di preghiera perch’io
scrivessi a vostra Serenità, et raccommandassi essi Bohemi per
l’estrema (così disse) assistenza di denari poiché altro
non li bisognava. Io dissi, che tanto haverei scritto
quant’egli m’haveva esposto per nome de’ signori Bohemi.
Sono tre settimane in circa ch’egli è partito di Praga
et ha portato qui passar ottima intelligenza, et esser
seguito fermo accordo tra il re di Bohemia, et
Bethelem Gabor, che tra l’uno, et l’altro potevano
metter in campagna sessanta milla combatenti; ma
vi aggiunge un ma, che hanno bisogno di denari.
Alcuni di questi signori che mostrano intender le cose non
possono fermarsi a dar credito alla detta intelligenza
considerando, che le congionture de’ tempi fanno
veder scritto in fronte ai principi, quello che non hanno
nel petto. Meno questi medesimi possono persuadersi
che vi sia sussistenza di gran forze in Bethelem

--- page 479r---
Gabor chiamandolo semplice principe di Transilvania, che non ha gran
cosa da spender, et non sano se, send’egli tributario del signor
Turco, se gli possi prestar tutto il credito. Amandosi
qui la conservatione del Re, et Stati di Bohemia
si va caminando con questi concetti di dubio, et di timore.
Tuttavia resta il signor Principe sin qua impresso altrimenti di
esso Gabor.
Non cessano li signori Stati, né cesseranno di far ufficii da per tutto
per servitio de’ Bohemi, et questi ultimi giorni hanno
replicati gl’ufficii con loro lettere alle città ansiatiche
perché anc’elle si risolvino di contribuir per l’Ale-
magna perché et Bohemi, et li principi dell’Unione
possino far testa a Spagnoli, et alla casa d’Austria in
generale.
Se bene qui conoscono, et par loro non poter creder altrimenti,
che li Spagnoli non siano per tentar alcuna cosa
da questa parte sendo troppo occupati per li
affari di Alemagna; in ogni modo hanno spedito
alle piazze frontiere per proveder ai mancamenti
che vi fossero tanto nelle fortificationi, che nelle stesse
piazze, inviando da vinticinque pezzi di artiglieria
per distribuirla in diverse parti. Questa è stata fabricata in
quest’ Haya, altrove anco se n’è gettata
per lo stesso effetto in buona quantità.

--- page 479v---
Sono questi signori avvisati, che li serenissimi arciduchi siano per
far una mostra generale di tutte le sue genti; et signori arciduchi
hanno ultimamente fatto sparger cose, che voglino far
doi corpi d’armata in questi paesi l’uno per andarsi
a gettar con altro soccorso dentro il Palatinato; et
l’altro verso Giuliers, et qui si crede che queste
appunto siano voci.
Il vero è, che si vanno continuando a far colette a casa
per casa tanto in Anversa, che in altre città di quell’
Altezze, et pensano di tirar così una gran summa
di denari. Et par che li soli jesuiti nei stati dell’
Altezze loro promettino dieci milla filippi per mese
così sono avvisati li signori Stati.
È stata confirmata la levata di genti che si fa in Francia
per l’Imperatore, et è fatta da un Reingraft, et hanno qui
avvisi, che fano entrar in suspitione che sia con
denari del Re; come anco dubitano di quello che
doverà seguir delle genti, che si levano per mandar
in Sciampagna, temendo che ’l pretesto sia per
Metz, et che l’effetto le porti a calar a parte
a parte a congiongersi con altre che si levano in
Lorena. Monsignor di Murier nondimeno sostenta
lo stesso che la Francia non porterà soccorso all’Alemagna
m’è parso però che parli un poco freddamente ma vostra Serenità 
--- page 480r---
 deve haver avvisi dal proprio luoco per farne
consiquenza più certa.
Li signori Stati doppo haver ben consultato se per le pretensioni de’
loro mercanti contro il re di Spagna per danni ricevuti
in arresto di navi, et mercantie doppo la tregua,
dovessero inviar ai serenissimi arciduchi persona espressa
hanno stimato bene non farlo, pensando che mandando
soggetto di qualità non sendo trattato come si doveva
sarebbe stata una disreputatione; se altro d’inferior
conditioni erano sicuri, che non sarebbe stato stimato punto
onde hanno stabilito di mandar lettere, come han fatto
per un loro messaggiero con ogni chiarezza de’ danni che
importano alla summa di novecentomilla scudi
d’oro dicono liquidi, et chiari dando ordine al detto
messaggiero di attender otto giorni a Brusseles per
la risposta, et non l’havendo se ne ritorni; et a serenissimi
arciduchi limitano tempo di quattro mesi a fine
di dar commodità che se vogliono possino scriver in
Spagna per il risarcimento; altrimenti non venendo nello
detto spatio risposta haverebbono poi consultato
quello che allhora dovessero fare per l’indemnità de’
suoi sudditi. Questa è la sostanza delle lettere.
Mi resta dir riverentemente alla Serenità vostra, che sendo stato più
volte a mia visita il luocotenente colonello Gioan Ver 
--- page 480v---
 del reggimento del signor di Rocalaura venuto qui con licenza
ho ultimamente cavato da lui, che li signori Stati, et il signor prin-
cipe Mauritio sendo avvisati delle difficoltà che passano
di là per l’intrattenimento delle truppe di questi paesi, quando
fossero licentiate, vorrebbono volontieri haverle di qua
per la buona qualità loro; ma che sua Eccellenza in particolare
ha scritto al signor di Rocalaura, et fatto scriver anco per
altra mano, che se possono si accomodino al servitio
di quella serenissima Republica. Altrimenti credeva esso Ver, che
questi signori li haverebbono fatti imbarcar, et venir per la
via di mare: in che mi aggiunse, che lo haverebbono fatto perché
per terra non era possibile altrimenti se non che capitassero
in mano della casa d’Austria; et il medesimo Ver considerò
che dubitava, che si haverebbe havuta gran difficoltà
per farle imbarcar a far si lungo viaggio. Mi disse di
una differenza che vi era del rolarle a polo et segno
et che questo non era possibile con natione straniera
perché in brevissimo spatio di tempo si sarrebbono disfatte
le compagnie. Io ho voluto prender qualche informa-
tione, et ho trovato, che qui non è questa praticha
massime con li forastieri, et sono assicurato che
non si fa manco questa diligenza con le genti del Paese.
Altre volte si è fatto, ma hanno veduto li signori Stati non
riuscirgli, ben hanno li commissarii di nostre altre 
--- page 481r---
 inventioni per non esser ingannato: et tutto sta in questo
ch’essi commissarii siano huomini sinceri, et reali al
servitio del suo Principe; et purché si possi assicurar
che ’l Capitano rimetti in piazza de’ morti, de’ fuggiti
o di chi si licentia altri soldati buoni, tanto deve servire
a profitto del Principe così mi aggiunse il Ver. Et parmi
che ordinariamente si osservi così in questi paesi; et lo
veggo ben io qui nella compagnia delle guardie di
sua Eccellenza. Se vostra Serenità mi commanderà alcuna cosa per infor-
matione in questo proposito non mancarò di cavarla
et in tanto di quello potrò havere lo notificarò
colla mia solita devotione alla Serenità vostra. Gratie etc.
Dall’Haya li 18 febraro 1620
di vostra Serenità
humilissimo et devotissimo servitore
Christofforo Suriano

--- page 481v---


--- page 482r---


--- page 482v---
Al serenissimo principe di Venetia
2da
n° 181 comincia
180


--- page 483r---
Serenissimo Principe
sotto li 21 novembre dell’anno passato mi commandò la
Serenità vostra di far sapere alli signori Stati di Frisia la libertà
che a lor gratificatione haveva diliberata far dare a
Cant Ales, over Vincenzo Teyens condannato al remo
nella galea del illustrissimo signor Gio. Cabriel Contarini; raccommandato
anco dal signor conte Guglielmo di Nassau. Hora sendoci
avviso, che tuttavia la gratia fatta dalla Serenità vostra fin
d’allhora resta senza essecutione, come governator di
Frisia, et per reiterate instanze del vecchio padre
di detto Vincenzo m’ha instantemente pregato di
aggiunger nuovo ufficio, perché la buona mente
della Serenità vostra habbi la sua intera essecutione
et accompagnar le lettere, che anc’egli m’ha detto
di scriver in questo proposito; come anco di
accumular la sua obligatione col commandar
la liberatione di quelli, che parimente condannati
alla galea, sono stati compagni nell’infortunio
del detto Vincenzo. La dimostratione di devoto
affetto di questo signore verso quella serenissima Republica
merita qualche dimostratione della benevolenza
sua verso di lui, il che si promette, et col mezo mio
la supplica di questa gratia. Gratie etc.
Dall’Haya li 18 febraro 1620
di vostra Serenità
humilissimo, et devotissimo servitore
Christofforo Suriano

--- page 483v---


--- page 484r---


--- page 484v---
Al serenissimo principe di Venetia

