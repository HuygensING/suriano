
--- page 140r---
Prima
n° 112 fin 118
Serenissimo Principe
fecero li signori Stati Generali metter in scrittura alli quattro deputati
dell’amiralità di Amsterdam il fondamento della loro instanza per
haver nuova provisione di denari da me, et quello insieme che
stimavano proprio per il servitio della Serenità vostra, et perché si evitassero delli disordini seguiti particolarmente nelle dodici navi. Tutto
è descritto nell’aggiunto foglio tradotto dal fiamingo, et ella se
si compiacerà potrà sentirne li particolari. Li commessi dalli
signori Stati mi fecero pregar di trovarmi con essi, et con quelli
d’Amsterdam giovedì passato, et communicandomi la scrittura
a tutti li punti andai ribattendo quello che stimai proprio, et
in particolar persistei nel mostrar, che non dovevo né potevo dar
più denaro senza che prima la Serenità vostra non havesse veduto
o fatto conoscer ai matelotti quello ch’era stato dato qui a
nome loro per ribatterglielo nelle sussequenti paghe. Lasciandomi
liberamente intender, che vostra Serenità non voleva esser sottoposta a doppia
spesa. Quanto alle provisioni, et rimedii, che andorono propo-
nendo per suo servitio io li ringratii affettuosamente allar-
gandomi in questo quanto mi parve bene. Vedendomi in fine
risoluto dissero, che haverebbono fatto riporto alli signori Stati, et
doppo non mi hanno fatta altra instanza, et li deputati di
Amsterdam partirono sabbato a quella volta con commissione
espressa dei signori Stati di drizzar immediate li conti, et roli,
et mandarmeli, di che non ho mancato di fargliene io ancora
efficacissima instanza, et mi han promesso, che se sarà possibile
me li manderanno per la settimana ventura. Ho saputo
anco, che li signori Stati li hanno dati ordine di far alla
meglio che possono con quelle donne, che strepitano, et dar qualche
cosa alle più misere. Di questo non me ne hanno data parte 
--- page 140v---
 et io a chi me lo ha detto ho liberamente risposto, che non assentirò ad
alcun pagamento senza ordine di vostra Serenità. Mi hanno detto et assicurato
essi di Amsterdam, che per le sue cinque navi non hanno pagati più
che quattro mesi oltre li doi primi che hebbero alla mano, et
poi non per tutte le genti; ma per quelli, che hanno qui li suoi; o
hanno lasciato de’ creditori.
Si fermorono grandemente sopra il dire, che le navi erano state preparate
conforme all’uso delle nave da guerra di questo Paese, et questo
fu il punto il più fermo delle loro ragioni. Havevano pensato
li signori Stati di far metter giù qualche particolari per significarli
alla Serenità vostra a fine, che ella se ne valesse a suo servitio. Ma
questa mattina ho inteso, che havendo scritto il console della
Natione a sue Eccellenze della licenza data a cinque delle dodici navi
havevano levato mano, credendo, che possi susseguitar qualche
altra licenza; et tra le altre cose volevano raccordarle precisamente
di licentiar que’ marinari, che non havevano più volontà di trattenersi
di là, perché erano quelli, che facevano tutto il rumore.
Io spero di haver la settimana presente coll’ordinario l’avviso della
sudetta licenza non havendola potuta affermar ad alcuno mentre
non l’ho diretamente dalla Serenità vostra nelle sue lettere de’ xi dello
stante. Io credo che sia così poiché mi viene scritto l’avviso
da Amsterdam; non dubito ch’ella non sia per darmi conto di
ogni particolare, et delle conditioni con che li capitani sono partiti
et mi prometto anco che l’eccellentissimo signor Generale haverà ordinato l’inven-
tario di tutta la robba; arme, et munitioni, che restano in dette
navi altrimenti non so qual fondamento mi potrà fare di fedel
restitutione. Attenderò li prudenti avvertimenti delle Signorie vostre eccellentissime
preparandomi alla patienza, mentre non m’assicuro di restar 
--- page 141r---
 libero per il suo servitio da occupationi di mente, et dall’esser bersa-
glio fuor di mille impertinentissime instanze de’ capitani forse
non satii di guadagnare. Intorno a’ quali per quelli che restano
quando non riescano di sua sodisfattione, o che faccino cosa
che dall’eccellentissimo signor Capitan generale non sia stimata propria mi han
detto li uni, et gli altri deputati, ch’ella non riguardi che li
licentii, o li castighi conforme al loro demerito.
Non è ancor un’hora, che ho ricevuti li conti di Roterdam, mandati
a pigliar per uno de’ miei, a che ho ordinato di trattenersi per
haverli. Li ho fati immediate a tradurre, et per la settimana
ventura glieli manderò non havendo hora il tempo che
mi possi avanzare a rivederli, et far quello che si conviene.
Di quelli di Northholandia sto in speranza di haverli questa settimana
non hanno quei signori risposto alle mie lettere, che mi fa tener
per fermo, che colla risposta voglino anco inviarmi ogni soddisfattione
bisogna ch’io habbi patienza sono lunghi anco nelle proprie
cose loro. Non che in questo che li ministri replicano come mi aveggo contra il gusto suo.
Coll’occasione di venir a trovarmi in questa casa della Serenità vostra uno
dei deputati dai Stati nel negotio colli signori dell’amiralità di
Amsterdam, egli a nome di sue Eccellenze doppo haver discorso
meco delle medesime difficoltà, et rimedii accennati nella scrittura
mi raccomandò la liberatione di doi vasselli che carichi di formenti
erano stati ritenuti dalle galee della Serenità vostra et credo mandati a Venetia.
Io mostrai al detto signore di restar meravigliato di questa instanza
mentre alle loro Eccellenze havevo fatto saper la mente della serenissima
Republica, et come ella non desiderava, che si continuasse da’
sudditi di questi Stati il traghetto del golfo, come hanno fatto 
--- page 141v---
 sino al presente, dicendo, che il raccommandare era un dar addito
alla continuatione, et che per me non sapevo che poter scriver a vostra Serenità
in questo proposito, et non lo haverei ardito. Si accommodò il detto
signore a questa et ad altre considerationi che gli andai facendo.
Et coll’occasione di trovarmi sabbato nell’assemblea delli signori Stati
Generali chiamato da essi per il negotio, che intenderanno nelle
sussequenti, stimai bene non esser prevenuto da altro ufficio
publico, ma di rappresentar vivamente l’intentione di vostra Serenità,
et il dispiacere, che sentirebbe, che li suoi rappresentanti,
et ministri fossero costretti di arrestar sudditi di questi
paesi come frattori delle leggi, et ordini di quel serenissimo Dominio
et così havessero quei tali il titolo di perturbatori della libertà
et giuridittione di vostra Serenità in quel golfo. Aggiungendo quello
che stimai proprio all’impressione di questo negotio nelle
menti delli signori Stati. Mi risposero che havevano havuta notitia
di quanto havevo loro fatto pervenir ad orecchio in questo
proposito dalli signori dell’Amiralità, et che ad essi, et all’altre
et a chi spetterà non haverebbono mancato di dar ogni
buon ordine, perché con molto loro disgusto haverebbono
inteso che li sudditi del Paese havessero apportato minimo
incommodo o interrompimento alle leggi di vostra Serenità; ma poiché
haveva ella mostrata tanta benignità a contemplatione di
queste Provincie in liberar altri vasselli, condonasse anco
all’error delli doi che erano d’interesse d’un principal bor-
gomastro d’Amsterdam il signor Jonas Witsz. Et li patroni
dei vasselli dissero chiamarsi l’uno Jan Janson Theyls da
Enckhuysen, et Cornelis Hobben d’Amsterdam l’altro. Parendo
a sue Eccellenze che non mi offerisce così pronto a scriverne, mi pregorono 
--- page 142r---
 di nuovo al farlo. Et mi replicarono che si daranno buoni ordini.
Colli conti delle Amiralità non mancarò di mandar anco il mio a fine
che vostra Serenità vegga chiaramente et distintamente il maneggio del denaro
venuto o per rimesso o per lettere nelle mani mie toccante l’equipaggio
dei dodici vasselli, et per la levata della soldatesca venuta
con essi, et altro. Et in tanto ho ritardato in quanto haverei
voluto che tutto capitasse in un medesimo tempo perché vedesse le
partite del denaro maneggiato da questi signori per la più
gran parte, et da me.
Mi scrive il Calandrini che haveva quattro o cinque bombardieri alla mano
et che haverebbe veduto se poteva concluder con essi; né eccederò
nel resto al numero, che m’è stato prefisso. Et del Greco aspetterò
l’ordine.
Con questi mercanti intorno alle navi procederò con quella riserva, che
mi viene prescritta.
Del principe Henrico haverà già inteso la Serenità vostra quali siano le preten-
sioni di lui espresse nelle mie lettere particolarmente de’ 9 dello stante
et quando mirino l’Eccellenze vostre haver detto Principe a loro servitio
doveranno alla prudenza loro pensar come potranno sodisfar
a tali pretensioni; et io aspetterò l’avviso potendo esser che
sarà qui presto come intenderanno.
La sententia seguita a favor del conte di Levenstein è qui stata aggradita
et il Calandrini me ne scrive d’Amsterdam il medesimo, et egli per
l’interesse, che ha nella nave, che deve con viveri passar in
armata rende humilissime et riverentissime gratie alla Serenità vostra della
raccomandatione, che ha fatta per il patrone di essa.
Havendo li principi dell’Unione replicata l’instanza di haver li quattro
milla fanti da questi Stati per l’obbligo dell’aleanza hanno tutti 
--- page 142v---
 questi giorni havuta conferenza col signor principe Mauritio, et par che siano
risoluti di dar detto soccorso. Ma hanno scritto a quei principi, che
vogliono esser sicuri, che siano armati da dovero perché venendo la
necessità non vorrebbono spinger le sue genti perché restassero sole all’
invasione dell’inimico. Intanto si vede esser risolutione in questi signori
di sostentar le cose di Alemagna, et quei principi, quando voglino
far da dovero: ma temeno che gl’effetti non corrispondino all’appa-
renza: nondimeno mi viene detto, che sia stato spedito al signor principe
Henrico che ritorni qui con pensiero forse d’impiegarlo se sarà necessario
in questa impresa.
Si è qui inteso che ’l serenissimo Alberto deveva passare a Mastricht verso il
Lucemburgh, et quest’andata ha fatto far reflesso nell’animo di
questi del Governo pensando il fine a che possi ella esser dricciata
et tanto più quanto si dice che le genti di sua Altezza habbino
ordine di tenersi preste ad ogni commandamento, et che lo Spinola
doverà muoversi verso Francfort, nel qual caso mi viene affermato
per sicuro, che anco li signori Stati faranno avanzar le sue a quella
volta. Altrimenti non veggono apparenza che queste habbino ad uscire,
et lasciar nudo il Paese.
Li pensieri da questa parte sono generosi, ma vengono mortificati dal poco
vigoroso spirito, et lentezza di quei principi, a’ quali conoscono qui
molto bene, che manca il principal nervo ch’è il denaro.
Dicono ch’essi principi spediranno al re della Gran Bertagna per eccitarlo
di nuovo a soccorrer Bohemi, et sodisfar all’ obligo, che ha con
Unione; ma si dubita, che non se ne trarà frutto.
Li Bohemi hanno scritto alli signori Stati, che par loro di comprender
assai chiaro, che l’ambasciatore di quella Maestà sia per tentar con ogni
possibil mezzo la pace senza pensar più indietro, et che haverebbe 
--- page 145r---
 fatto meglio il Re inviar o genti o quattrini, che ruinarli per questo
verso.
Per quanto si scuopre, di qua sarà continuata l’assistenza
a’ Bohemi; ma veggono bene, che a poco può servire, se da
altra parte non li sia somministrato soccorso. La voce corre, che
siano a mali termini il che dispiace infinitamente.
Vorrebbono quei Stati, et hanno ricercato per general delle loro forze
il principe Christiano d’Anhalt; ma qui ci sono avvisi, che
non vogli accettar la carica se prima non sono Bohemi soccorsi
da dovero da Inghilterra, di qua, et anco da quella serenissima Republica
et da altri a chi tocca l’interesse per non sottomettersi a tanto
peso per riuscirne con vergogna.
Li tre elettori laici per quanto s’intende non si troveranno al convento
elettorale, manderanno suoi deputati. Vi saranno ordini
di protestare per esser risarciti dalli interessi, et gravami sofferti
volendo, che questo precedi all’elettione, et ad ogn’altra
cosa. Dicono che anco Bohemi siano per mandar a Francfort
loro Ambasciatore per protestar contra il re Ferdinando.
Con sua Eccellenza ho discorso di questi particolari, la quale ha mostrata
grandissimo sentimento, che le cose caminino così a favor
dei Spagnuoli; et si burla di tali voci de protesti stimandole irriuscibili.
Aggiunte sono le replicate d’hoggi otto n° 115 fin 116. Gratie etc.
Dall’Haya li 30 luglio 1619
di vostra Serenità
humilissimo et devotissimo servitore
Christofforo Suriano

--- page 145v---
Al serenissimo principe di Venetia
prima
n° 117 fin 118


--- page 143r---
In lettere dell’Haya de’ 30 luglio 1619 n° 117
Vostre Eccellenze sono state diverse volte richieste per li consiglieri deputati nell’
amiralità residente in Amsterdam, perché si compiacessero di avvertire
il signor residente della serenissima republica di Venetia, che provedesse
alli detti consiglieri delli denari necessarii per sodisfar ad alcune paghe a più
delle mogli de’ mateloti delle navi mandate al servitio della detta
Signoria per li medesimi consiglieri come anco per pagar alle donne che
hanno ricevute lettere dai loro mariti perché ricevino alcuni
mesi di paga, et parimente per sodisfar ad alcune cedule de’ resti
colle quali alcuni delli detti mateloti licentiati vengono qui a
solecitarne la sodisfattione, il che è stato spesse volte rimostrato
al detto signor residente che ha risposto non poterlo fare, stante
l’haver la Signoria fatt’ella alcune paghe, li presenti dell’Amiralità
non hanno potuto intender, che in questo negotio si habbi a proceder
d’altra maniera, che come è di costume con li matelotti da guerra
di questi paesi, la paga di quali è solita farsi alle donne in
modo che a essi ordinarimente non resta più che doi o tre mesate
di buono nel Paese mediamente alla gente, ch’è sopra il forte di Nassau
in Ginea, et è obligata starvi tre anni non è lasciato più libero
di ricever ivi, che di sei mesi uno onde non troverebbono buono, che
nel fatto della Signoria si facesse altrimenti, perché se li mateloti della
guerra di questi paesi si volessero regolare con un tal nuovo modo
non sarebbe bene, come anco perché alli stessi matelotti nel
pigliarli, et al loro mogli è stato promesso, che sariano trattati
come li matelotti della guerra di questi paesi, et per tanto in
Tessel a fine d’impedir qualche principio di amutinatione è stato
necessario assicurarli con spetial atto in conformità del decimo
articlo dell’instruttione data all’amiral Kerckhoven; il qual
atto il detto signore interpretta in maniera tale, come
se non vi fosse obligo di dar alcun denaro qui alle donne, intendono
gl’istessi consiglieri che ’l detto atto non sia stato dato per anichilare la 
--- page 143v---
 detta promissione fatta nel pigliar essi matelotti secondo l’antico costume;
ma per più confimarlo: hanno fatto dimandar ad ognuno dei matelotti
se essi non volessero ricever di là alcuni denari contra l’uso di questi paesi,
il che ad essi è riuscito di gusto, et hanno havuto caro di quivi avanzar
le loro paghe a pregiudicio delle donne; et se noi facessimo l’istesso
alle nostre genti senza dubio anderia della medesima maniera, onde
è da temere che ’l piedi, che sue Nobilità pigliano in questo fatto sia
per riuscir di cativa consequenza, et per tanto sarà di gran servitio
che vi sia proveduto et quanto più presto tanto meglio. Che il signor
residente pensi, che l’amutinatione sia causata perché la
gente ivi vuole ricever il suo denaro, et non qua, et per le sue donne
questa s’intende non esser la propria causa; ma perché li marinari
sono più longo tempo tenuti nel servitio che non sono stati presi
qui, et con minor paga, di quella ch’essi stessi veggono che la Signoria
fa ad altri presi dalla medesime nobilità sue in servitio in oltre
perché sono stati lasciati per sì lungo tempo li soldati sopra le navi
onde ne sono causate grandi malatie tra loro, contra quello che ’l signor
residente haveva clara intentione che sariano stati levati dalle navi subito
arrivati a Corfù, et troveriano buono tanto per le ragioni addotte come per diverse altre considerationi che esse navi fossero licentiate
sì che coll’espiratione delli sei ultimi mesi concessi potessero esser
in queste Paese, et quando il servitio della Signoria richiedesse altrimenti
sarebbe buono, che li matelotti fossero scaricati del loro servitio, et
di nuovo ripigliati al suo gusto et quando l’uno delli doi partiti
non riuscisse che allhora si mettesse ordine quanto si dovesse pagar
là alli stessi matelotti, et qui alle sue donne per osservar il nostro
costume sopra il quale la gente è pigliata, si deve haver
anco consideratione intorno al augmento della paga, mentre si
scuopre, che essi marinari si offendono che altri loro paesani per
l’istessa Signoria condotti, ricevono maggior soldo di essi, et che fosse 
--- page 144r---
 pigliata una persona qualificata di questi paesi come commissario, che dovesse
haver la sopr’ intendenza sopra la flotta a fine di divertir in
particolare fra tutti gl’ abusi quello del bever, et altre iregularità li quali
credesi che cessarebbono quando li soldati fussero levati dalle navi, et
posti in terra, o messi sopra altre navi, et che poi andandosi ad alcuna
impresa si potrebbono poner di nuovo sopra le navi da guerra. Di
poi che la Signoria procurasse che li marinari fosser accommodati di
vestiti et altre loro necessità per un prezzo civile, mentre al
presente come si dice comprano estraordinariamente a caro prezzo tutto
da quelli che voriano far il loro profitto; et finalmente che nessuna
donna habbi ad esser sopra le navi in conformità della lettera di
articoli delle nostre navi. Così ordinato per li signori dell’amiralità
di Amsterdam per ordine et instanza dell’Eccellenze vostre a’ 23 luglio 1619.

--- page 144v---
Scrittura delli signori dell’Amiralità
nel n° 117 prima
