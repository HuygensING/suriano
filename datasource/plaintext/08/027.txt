
--- page 135r---
2da
n° 116 comincia 115
Serenissimo Principe
la lettera della Serenità vostra alli signori Stati fu accompagnata da me col
senso di lei, et con quello che ho stimato proprio a confermar
alle loro Eccellenze la buona volontà delle Eccellenze vostre al servitio comune,
et al desiderio, che ha, che ognuno conservi il suo. Mi fu
risposto, che godevano li signori Stati del pensiero, che vostra Serenità
prendeva per li affari de’ Bohemi, che conoscevano, che
haveva loro apportato gran frutto l’armata, et le spese che
fa la Serenità vostra in essa; et che si assicuravano, che haverebbe
anco pensato a quello di più, che havesse potuto fare per
sostenimento, et conservatione di essi Bohemi, come queste
Provincie ancora vi haverebbono atteso con ogni spirito, et
haverebbono fatto tutto quel più, che havessero potuto,
considerata la constitutione dello Stato; et mi pregorono di
scriver di novo alla Serenità vostra di haver a cuore questo negotio
che tocca alla christianità tutta, et in particolar a quelli,
che cercano conservar la libertà.
Corrono qui gl’avvisi delle cose de’ Bohemi diversi. Da Brusseles
dicono, che fuggono li loro soldati a truppe, et che Buquoi
sia presto per acquistar la Bohemia (soliti vanti spagnuoli).
Altri dicono, che lo stesso Buquoi sia assediato da essi Bohemi;
non viene creduto né l’uno, né l’altro. Così mi disse sua Eccellenza
tuttavia questo secondo avviso si conferma assai con gusto
di quelli che vorrebbero fosse in effetto.
Uno venuto ultimamente dal Principe palatino porta la risolutione
dei principi uniti di armarsi, et fa instanza a questi
signori a nome dell’unione di haver il soccorso dovuto di
4 mila fanti in virtù delle capitulationi; ma non si vede 
--- page 135v---
 che vi sia volontà di compiacer detti principi nell’instanza
se prima non veggono, che vi sia bisogno di un tal nervo di
militia: non stimando a proposito il privarsene senza maggior
sicurezza, che habbino bisogno, o siano per far qualche cosa
da dovero.
L’avviso, che essi principi si habbino assicurato della città di
Francfort è stato portato qui con gran asseveranza, et se ne
parla anco a Brusseles, et questi signori vorrebbero bene
che così fosse. Pensano, che vi sia qualche cosa; ma che
non habbi a servir ad altro, che per dar gelosia, et poi
ridursi in niente, come seguì nel convento elettorale
del morto imperator Matthias.
Si conferma di più in più, che ’l convento di Francfort habbi
ad esser questo mese. Non sano li signori Stati far giudicio
in chi sia per cader la dignità imperiale; credono, che
vi saranno dei contrasti; ma temono però assai, che
infine sia la casa d’Austria per trionfare. Vostra Serenità dal
proprio o più vicino luoco deve haver migliori, et più
sicuri avvisi.
Sua Eccellenza mi disse, et mostrò gusto nel proferire, che haveva
inteso, che ’l cavalier Wton era passato in Inghilterra. Si temeva
che dovesse accompagnar l’ambasciator straordinario del suo Re
cosa, disse il signor Principe, che non poteva riuscir di
molto beneficio a’ Bohemi: tuttavia aggiunse non so
quello che farà anco detto Ambasciatore in servitio loro, poiché
il suo Re ama la pace, et si contenterà per haverla
esser anco ingannato come fece di Vesel. Questo Vesel 
--- page 136r---
 sta grandemente sul cuore a sua Eccellenza.
A questo proposito dimandai all’Eccellenza sua se si era havuta risposta
dal Re dell’ufficio, che li signori Stati Generali havevano fatto seco con
lettere, et col mezo dei loro commissarii per rinovar le commissioni al suo
ambasciatore, disse che non era venuta alcuna risposta; che si aspettavano
di dì in dì li detti commissarii di ritorno, et allhora si saprebbe
il senso del Re. Ma crolò il capo quasi volendo inferire, che nel
re d’Inghilterra non vi fosse quello si convenirebbe in affare
di tanto momento. Io non ho tralasciato con questa occasione di
promuover in sua Eccellenza quello che ho stimato a proposito per materia
sì rilevante. Se alla inclinatione, ch’ella ha corrispondessero
gl’effetti, che ne brama presto si vedrebbono cose degne.
Così li signori Stati secondo l’occorrenze non mancano di far ufficii
conformi, et li porterò in quanto mi sarà detato dalla mia
debolezza con termine; che non sia se non ben preso, et lontano
da inditii di affettatione, come mi commanda.
Il vecchio conte Gio. di Nassau padre del già conte Gio. Ernesto si trova
a Heidelbergh per dar regola, et commandar alla militia del
Palatino carica particolare di detto signore che viene stimato uno dei
bravi huomini, che habbi la casa in questo proposito.
Il conte Guglielmo suo figlio è stato all’Haya la passata settimana partì
hier mattina di ritorno a Viana ove è la sua sposa, che ha accom-
pagnata la sorella di lui maritata al signor di Clutin secondogenito
della casa di Brederod principalissima in questi paesi. Non ha volsuto
già mai acconsentire di esser il primo visitato; ma volse venir a
veder me primo; et io corrispondendo alla visita ho procurato
anco di rendergli testimonio della stima, che si fa della persona 
--- page 136v---
 sua convitandolo domenica con tre delli signori Stati a desinare. Si è
laudato dei buoni trattamenti ricevuti da vostra Serenità, et disse che
sarà sempre pronto a servirla purchè habbi ella occasione d’impie-
garlo, et che si muoverebbe ad ogni suo ceno. Et m’ha pregato
di raccommandarlo humilmente alla Serenità vostra, et alle Signorie vostre eccellentissime.
Del signor principe Henrico doppo quanto le scrssi haver havuto dal signor
principe Mauritio, essendo stato a visita della madre non ho cavato
altro, se non che sua Eccellenza habbi detta ad essa delle stesse difficoltà dette
a me, et aggiunto che si riduceva la serenissima Republica a troppo stretto
partito col suo fratello; et che le conditioni del conte Gio. Ernesto
erano migliori; ma che sperava, che si haverebbe havuto in consi-
deratione di honorar, et obligar la casa, et la carica che tiene
al presente.
Il capitano Pach è partito per venir a’ piedi della Serenità vostra fin alli 18
dello stante. Viene accompagnato con lettere mie. Et io con
queste le mando nota di cento ducati esborsatigli al suo arrivo,
et di altro denaro, che ha havuto da me a conto di paghe
perché ella si compiaccia commandare, che dall’illustrissimi signori proveditori
all’armar o da chi spetta sia notato a credito di lei, et a
debito di lui, et servi per mio scarico; et alli medesimi illustrissimi signori
scrivo nello stesso proposito, mandandoli altre obligationi
dello stesso Pach per assignatione alla moglie, et per soddisfattione di un debito di trentaun fiorini.
Saranno qui aggiunte le replicate n° 114 di hoggi otto. Gratie etc.
Dall’Haya li 23 luglio 1619
di vostra Serenità
humilissimo et devotissimo servitore
Christofforo Suriano

--- page 139r---


--- page 139v---
Al serenissimo principe di Venetia
2da
n° 116 comincia
115


--- page 137r---


--- page 137v---
1619 a’ 18 luglio nell’Haya
Il capitan Pietro Adrianson Pach deve haver dalla serenissima Republica di
Venetia in conformità delle sue capitulationi ducati
cento commessimi di pagargli con lettere degl’illustrissimi signori proveditori
all’armar de’ 8 febraro passato 1618 stilo veneto, et questi per mantener li bombardieri obligatosi di
levare, che ridotti in fiorini, et contato il ducato a
ragion del cambio, che correva fanno fiorini
230
Item disse andar creditore delli ducati cinquanta per mese
assignatili dall’eccellentissimo Senato per suo stipendio, et questi
per mesi sette dalli 7 decembre passato fino alli 7 del
mese presente di luglio rivengono a trecento cinquanta
ducati, che contati a moneta di banco, come
egli asserisce haver sempre havuto, et valutando
il ducato a doi fiorini, et mezo moneta di Holanda
se così però accorderà la serenissima Republica riviene la
summa a fiorini
875
1105
Essendo all’incontro salda la partita dei ducati cento
con fiorini doicento trenta rimane a contar il
resto per le mesate sopra quello ha havuto il Pach a buon conto.
fiorini 875
havuti 684
restano 191 fiorini a conto di paghe
875
Christoforo Suriano

--- page 138r---
1619
Il capitan Pietro Pach contrascritto deve dar alla serenissima Republica di Venetia havuti
da lui in doi partite una da me colla sua quietanza sotto li 22 marzo passato
et l’altra dal signor Calandrini colla quietanza pur di esso Pach fatta sotto
li 30 detto la prima di 138 fiorini; et l’altra di novantadoi fanno in
tutto per la valuta delli contrascritti cento ducati fiorini
230
Item a conto di sue paghe fiorini seicentoottantaquattro
ricevuti in più partite, come qui sotto, di che doverà esso Pach
esserne fatto debitore da chi spetta
a’ 23 aprile 1618: in contanti per ricevuta del medesimo Pach del detto
giorno havuti in doi volte dal signor Filippo Calandrini in
Amsterdam di ordine mio; replicata anco in un’altra
ricevuta de’ 17 luglio. Fiorini
200

a’ 12 maggio contati ad esso Pach dal detto Calandrini
in Amsterdam come per ricevuta dello stesso giorno
50

a’ 17 detto contati al medesimo da me all’Haya come per
ricevuta de dì detto
40

a’ 17 giugno contati pur da me al medesimo nell’Haya ne
appar ricevuto de dì detto
40

a’ 28 detto contati ancor da me nell’Haya allo stesso
Pach con ricevuta di detto giorno
25

a’ 7 luglio. Havuti da esso Pach per mano mia pur
nell’Haya con ricevuta dello stesso giorno
10

a’ 12 detto ancor datigli ut supra come appar ricevuta
del detto giorno
18

a’ 17 detto item la sera innanti ’l partir suo per lasciar
alla moglie fiorini 40 compresi nella ricevuta
di trecento un fiorini a conto di sue paghe del dì detto
40

alli 18 item contati pur ad esso Pach fiorini doicento disse
per far il viaggio compresi nella ricevuta de’ 17 ut supra
200

detto item lasciato in mano mia havendoli come per ricev-
uti fiorini 30 da dar alla moglie all’ultimo
agosto per assignamento fatto a lei di 30 fiorini per
mese durante il stipendio suo, che però per li
sussequenti mesi doppo agosto doverò haverne
l’ordine publico fiorini
30

detto item fiorini 31 lasciati in mano mia havendoli come
per ricevuti per dar al signor Gottifreddo Hach per la metà di
un debito di fiorini sessanta doi, et per l’altra metà
per sodisfarla doverò haver l’ordine publico et queste ultime
doi partite sono pur comprese nella quietanza di fiorini
301. Questa dunque è di fiorini
31

fiorini
684
684
914
Christofforo Suriano

--- page 138v---
Conto del capitan Pach
nella 2da n° 116
