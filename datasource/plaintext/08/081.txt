
--- page 435r---
2da
n° 172 comincia 171
Serenissimo Principe
sendo restato a Heidelbergh l’Ambasciatore, che dal re di Bohemia
et da’ principi dell’Unione fu destinato da questi signori, come
riverentemente avvisai la passata settimana alla Serenità vostra: quello,
che è venuto in suo luoco è stato spedito dal duca di Duipont
governator dell’elettorato, et è uno dei conseglieri de
Heidelbergh. L’espositione, che fece alli signori Stati fu
dar conto dell’elettione, et coronatione del serenissimo elettore
in re di Bohemia; ringratiar in nome di quel Principe
et degl’altri dell’animo di quello havevano queste Pro-
vincie fatto sin qui, et rappresentar nuova instantia
di aiuti; et tanto più gagliardi, et più pronti, quanto
il bisogno et li presentanei emergenti lo ricercano,
dilatandosi nell’ufficio quanto l’Eccellenze vostre possono
comprender, che l’affare lo richiedesse.
Ha data per scritto la sua espositione alli signori Stati, et sopra
essa stano consultando per dargliene la risposta.
Egli intanto se n’è passato in Amsterdam per far il cambio
delli restanti de’ quattrocentomilla fiorini della
dote della moglie del serenissimo Palatino, che si trovano in
quel banco.
Consulteranno anco questi signori intorno all’ambasciata,
che doveranno mandar in Bohemia, et ai principi 
--- page 435v---
 dell’Unione per corrisponder alla missione di questo Consigliero:
ma per quanto si può cavare non rischieranno cosa alcuna
che non sentano gl’effetti dell’ambasciata destinata da’
principi per Inghilterra, et quello che potrà ritrarsi di
frutto dalle promesse del visconte di Doncaster ambasciator
inglese.
È stato publicato da alcuni (et se bene non ho incontro sufficiente,
che me lo possi accertare; tuttavia non lascierò di dirlo
alla Serenità vostra) che a’ signori Stati sia stata fatta offerta dal re
di Bohemia di obligarli qualche terre nel Palatinato
per tenervi proprie loro guarnigioni fino alla restitu-
tione di certa summa di denaro, che si vorrebbe ad
imprestido. Come ho detto non vi è certezza di questo
ma si sarà, o che vi sia qualche cosa non potrà
esser, che presto non si scuopri; et se vi sarà cosa
che vaglia non mancarò di significarla.
Il serenissimo elettor di Colonia ha spedito qui uno, che si da
titolo di ambasciatore, et questo per far indoglienza
con questi signori delle lettere scritte ai sudditi del suo
Principe toccante le contributioni, et non a lui; che
l’auttorità di sua Altezza non doveva esser depressa
et simil altri concetti: iscusando tanto le contributioni, 
--- page 436r---
 che le levate, che ha fatto, et converrà fare, siano per
termine di buon governo, mentre si vede il vicino
armarsi, et si può temere, che sia invaso il suo Stato
et che ’l medesimo fine haveva causata anco la levata
per il fratello duca di Baviera. Ha parlato anco
di qualche altri affari, et particolarmente per far costare non
potersi dal suo Principe dare salvacondotto ad un tale di
Utrecht solito habitar in Lieges, et absentandosi per
essegli stato adossato, che havesse l’anno passato havuta
intelligenza con alcuni in Lieges, che volevano haver libertà
di conscienza, allegando alli signori Stati che era stato
sententiato. L’Ambasciator lo nega: et questi signori però
persistono per il detto salvocondotto, et quello all’incontro
procura in quanto può di divertir questa instanza.
Parmi di scoprire che sia per haver poca sodisfattione
egli l’ha detto a me sendomi venuto a visitar primo
et io li ho restituita la visita.
Si vede che qui nel punto delle contributioni stano assai
fermi, perché volendosi divertir li aiuti all’Imperatore
tenteranno, et faranno ogni cosa acciò li paesi di Munster,
Lieges, et altri non contribuiscano, o almeno li teniranno
avvertiti per non dir minacciati, che contribuendo al

--- page 436v---
Principe elettore sudetto saranno necessitati a far altrettanto
per di qua.
Non si vede apparenza, che da questa parte habbino ad
uscir genti per inviar in Alemagna per le ragioni
altre volte humilmente rappresentate da me alla Serenità vostra
ben si contribuiranno denari di mese in mese, et si tiene
per fermo, che si farà anco qualche imprestido.
All’april prossimo sarà il principio dell’ultimo delli dodici
anni della tregua; et questo in particolare farà pensar
molto bene a non lasciar uscir soldatesca del Paese
per il bisogno, che li signori Stati ne potessero avere. Questo
si crede bene, che non lascieranno di far qualche cosa
quando veggano che gl’arciduchi faccino sforzo per
l’Alemagna.
Di detta tregua né di là, né di qua si parla, et questi
signori sono risoluti di non aprir bocca ma star a sentire
ciò, che seguirà. Et a questo proposito ho cavato che
arrivati all’ultimo anno della tregua pensano di far
publicar nelle Provincie tutte quando, et a che
tempo doverà spirar la tregua, accioché ognuno
sia avvertito per accorrer al bisogno. Chi l’ha detto è
soggetto principale, et necessariamente la consultatione n’è stata fatta.

--- page 437r---
Fin qui non s’intende di Brabant (me lo scrive il Pasini
solicito, et devoto al subito verso il servitio publico) se non
che ’l signor Torquato Conti nipote del già Cardinale di
questo nome haveva cominciato a dicchiarir li capitani
di sette compagnie di cavallaria, che da’ serenissimi arcidu-
chi gli è stato permesso di levar nei loro stati, ai
confini però di essi. Dice bene, che si parla anco di
far altre levate; ma non si vede alcun effetto, credesi
che vi sarà quella anco del conte Giovanni di Nassau.
Havendo questi signori col mezo de’ deputati della loro assemblea
consultato, et deliberato sopra le aromatiche contentioni
tra il conte di Embdem, et quelli della città, et del contato
rispediscono essi deputati a quella volta per ter-
minar tutto colla publicatione del deliberato da’ signori
Stati, chiamati mediatori nelle differenze tra li sudetti
et haveranno essi deputati auttorità di far essequir
l’accordato, et statuito, et forzar anco la parte,
che si mostrasse renietente con l’armi, le quali saranno
pronte a quelle frontiere in Delfsil, et altrove;
ma si dubita, che ancorché accordino per il presente
l’animosità, che hanno gl’uni contra l’altro
non lasci continuar alcun buon effetto.

--- page 437v---
Uno delli detti deputati è cognato del signor colonello Huyn
d’Amstenreadt. Egli fu hieri a sera a vedermi, por-
tando per pretesto la partenza complendo meco, et
facendomi molte offerte; ma in effetto fu per
raccommandarmi il suo cognato, et pregarmi, come
fece con molta instanza di raccommandar gl’interessi
di lui alla Serenità vostra; et principalmente per nome di esso suo
cognato mostrò desiderar da me l’esplicatione dell’
undecimo articolo della capitulatione
fatta tra lui, et me, et massime per le doi ultime
linee che dicono intendendo, che per ogni soldato, che mancarà
non siano ribatute, che sole trentasei lire venetiane
per testa. Et voleva che esplicando l’intelligenza di
questo articolo, la rappresentassi alla Serenità vostra. Io mostrai
di non saper alcuna cosa di questo negotio, et che in ciò
dovevo aspettar gl’ordini, et commandamenti di lei,
egli però mi fece nuova instanza, et io con nuova
replica divertii l’ingerirmi in questo negotio,
et tanto meno quanto non ho alcuna informatione
da quell’eccellentissimo Senato di quello si sia trattato per di là
sopra il punto di detto articolo, che si fa anco
da sé stesso assai intender. Vedendo detto signore non 
--- page 438r---
 poter ritrar altro, mi pregò che raccommandassi esso suo
cognato a vostra Serenità, et mi aggiunse, che haberebbe ella havuti
mezi assai per sollevar agl’interessi di lui, quando
havesse pensiero a consequenza usando della sua
munificenza in qualche maniera; et consolar insieme
li officiali suoi a’ quali par che dia causa di esser
stato licentiato. Io gli risposi, che quando vostra Serenità
havesse conosciuto, che se li dovesse alcuna cosa, ero sicuro
che haverebbe sodisfatto et essi signor Colonello, et ognuno
de’ suoi officiali. Questo signore è dell’assemblea
dei Stati Generali per la provincia di Gruninghen
ha esso Amstenraedt anco un altro cugino della
medesima assemblea per Frisia. Quello che vostra Serenità può
far per gratificarlo non dubito, che riuscirà caro; et
io stimo bene (sia detto con ogni riverenza), che vostra Serenità
facci terminar seco in ogni miglior maniera, che la prudenza
sua saprà trovare, perché tornando di qua torni con-
tento, et cntenti li suoi officiali, che altrimenti ho cavato
che vorranno tentar ch’io dichiari il sudetto articolo.
In ogni caso sarà bene, ch’io sia informato del tutto.
Havendo l’Ambasciator di questi signori ch’è in Parigi così ricercato
mandate qui le lettere che in diversi tempi haveva ricevute 
--- page 438v---
 del Vandermil genero del già Bernvelt scritte la più
gran parte in ziffra gli hanno fatta presentar la ziffra
et havendosi anco qualche altra cosa per intelligentia havuta
nelli affari passati contr di lui, sono questi signori venuti
in liberatione di confinarlo a Goere picciola isoletta
et pochissimo habitata sopra il mare fuori della bocca della
Mosa. Non è espresso tempo, ma per provisione. Egli si
querela sino al cielo contra l’ambasciator Langaraugh, che
habbi rotta la fede d’amico essendo restati di consenso di
abbrucciar le lettere l’uno dell’altro. Si crede, et si vede
anco assai chiaro, che questa casa di Bernvelt anderà
desolata. Gratie etc.
Dall’Haya li 20 genaro 1620
di vostra Serenità
humilissimo et devotissimo servitore
Christoffro Suriano

--- page 439r---


--- page 439v---
Al serenissimo principe di Venetia
2da
n° 172 comincia 171

