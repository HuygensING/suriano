
--- page 427r---
3a
n° 170 comincia 168
Serenissimo Principe
è arrivato qui uno per nome del nuovo re di Bohemia. Non
quello che direttamente è stato destinato da quel Principe, sendo
stato trattenuto a dietro da qualche grave impedimento:
questo però ch’è venuto ha portate et le commissioni, et le
instruttioni, ch’erano state date all’altro. Non ha seguito.
Ha visitato sua Eccellenza, et visiterà li signori Stati. Sin qui nel breve
spatio di tempo ch’è capitato sendo arrivato hieri sera
non si ha potuto cavar altro che habbi in commissione
se non il dar conto dell’assuntione, et coronatione del serenissimo
Palatino, et che sia per addimandar aiuti. La prossima
settimana le dirò il di più che haverò cavato.
Per la Francia riferisce questo esser passato l’Ambasciator destinato
da’ principi dell’Unione, et per consequente da esso
Principe palatino alla maestà d’Inghilterra, et qui è desiderato
che arrivi quanto più presto a quella corte: mentre
non sentono questi signori nuove venir di là che si aggradisca-
no portando tutte la continuata irresolutione del Re.
Dubitano che non ostante la detta ambasciata, non ostante le
promesse, che ha fatte il visconte Doncaster di far ogni
buon ufficio, et rappresentar lo stato delle cose di
Alemagna come lo habbi lasciato in necessità dell’
assistenza della Maestà sua, che in ogni modo ella sarà
difficilissima al dichiarirsi. Tuttavia nutrendosi del frutto della speranza che posson trar dalla detta
ambasciat staranno con curiosità attendendone il fine.

--- page 427v---
Par che più dell’ordinario il signor principe Mauritio in questi ultimi
giorni si trovi nella consulta del Consiglio di Stato; et poi
a parte nelle sue stanze, essaminando con alcuni del Governo,
et altri gl’avvisi, che vanno venendo di giorno in giorno.
Non vi è ancor certa fermezza, che Spagnuoli si voglino muover
nel Barbant, et nelle altre Provincie; questo è ben vero,
che là ancora stano in varie consulte; et la settimana
passata nel principio si trattò in una se fosse servitio della
Maestà catholica la continuatione della tregua, et parve che le opi-
nioni di alcuni si fermassero nel nono, ma benché
si dovesse far un buon sforzo di militia per assicurar
quelle Provincie, et contener li Stati colla paura di esser
assaliti affineché inviando sua Maestà catholica in Alemagna per
altra parte genti, questi signori non havessero ardire di
disfarsi delle loro per assister ai principi. Sia vero
il concetto, o sia publicatione tutte in effetto sono finezze
spagnuole, alle quali non ha dubio, che questi signori fisse-
ranno molto ben gl’occhi, et vi poneranno il pensiero
per far il loro servitio, et quello de’ suoi amici, et
collegati ancora.
S’intende anco di Brusseles, che la soldatesca, che doverà esser
sotto il commando del signor duca di Parma, come
viene già publicato da per tutto che habbi ad esser
general in Germania, sia per gettarsi nel Palatinato:
a che dicono qui, che li principii dell’Unione provederanno 
--- page 428r---
 assai facilmente.
Non si cessa dalla parte di Colonia di ammassar genti, et dicono
che sono intorno quattro milla fanti: ma parmi haver
presentito, che sua Eccellenza habbi spedito per veder esse genti, et che
sono state trovate da poco, et da non farne molta stima:
si tiene però anco per fermo che li detti Principi, sendo essa
soldatesca destinata per Baviera, tenteranno di tagliarli
camino.
Da più proprio, et più vicino luoco haverà la Serenità vostra intesa la
risolutione dell’Unione di far istanza all’Imperatore per lo
sgravio dell’Alemagna tentato fin sotto Rodolfo, et poi
vivente Mathias imperatori senza frutto, et che siano fatte
uscir le genti armate fuori del Paese: risoluti se
li è negato di difendersi. Et voler imperdir in ogni modo
le forze di Baviera. Queste cose in sostanza, ma più
amplamente hanno con lettere fatto saper alli signori Stati, instando
che sue Eccellenze si tengano pronte per il soccorso in caso del bisogno,
che già si veggono vicino. Et qui opportunamente non mancaranno
per la parte loro di dar effetto alla loro aleanza.
Continua qui la risolutione di dar assistenza a’ Bohemi, et
far quel più che sarà possibile, ma temono di esser soli
con tutto ciò mostrando et li principi sudetti, et il nuovo
re di Bohemia cuore, par che di qui anco si consolino:
ma il re d’Inghilterra mortifica ogni lor consolatione 
--- page 428v---
 perché par ad essi di veder, che sia quella Maestà per far
niente di buono, et poco di buono anco habbi a farsi senza
di lei.
Intanto essendo dalle Provincie stati deputati alcuni sopra il
negotio dell’Indie Occidentali s’è preso il negotio per mano
questi hanno carico di consultare, disponer le cose, et
metter in carta, et portar poi il tutto alli signori Stati per
venir a capo di questa materia, et di così gran negotio
et alla nuova reduttione della provincia di Holanda
saranno le cose in termine, che si potrà sperarne il buon
fine. Gratie etc.
Dall’Haya li 13 genaro 1620
di vostra Serenità
humilissimo, et devotissimo servitore
Christofforo Suriano

--- page 429r---


--- page 429v---
Al serenissimo principe di Venetia
3a
n° 170 comincia 168

