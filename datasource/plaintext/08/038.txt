
--- page 204r---
2da
n° 128 comincia 127
Serenissimo Principe
questi signori stano in espettatione di quello succederà nell’elettione di
imperatore. Quelli, che sentono altrimenti si vano par accomodando
lo stomaco, che non possi esser eletto al governo dell’Imperio, che il
re Ferdinando, et sono venuti qualche avvisi, che già era
eletto; ma non publicato; che a Bohemi sia stato negato dalli
elettori ecclesiastici il leggersi la loro instanza; et a Ferdinando
dichiarito da esse il voto, et che Sassonia assolutamente si fosse tirato
al[la] parte di quella Maestà. Questi sono gl’avvisi, che vengono
qui, che non uditi volentieri, levano anco la volontà de’ discorsi
et si tace ognuno attendendo il fine.
Bohemi hanno spediti con loro lettere a questi signori li capitoli della
lega, et confederazione giurata da essi con la Slesia, et le
altre Provincie annesse, et che speravano di haver l’Ongaria
anco tutta assolutamente dalla loro parte, et si promettevano, che
fosse l’una, et l’altra Austria si sarebbono dichiarito del partito.
Ho vedute lettere di qualche particolar signore di quei direttori dei
Stati bohemi nelle quali scrive con gran asseveranza, che s[on]o del tutto risoluti di dar l’ultimo vale al re Ferdinando
et elegger altro per loro re, che si disegnava supra la
persona di Betheleem Gabor, et che ’l medesimo doveva da
Ongari esser eletto per loro re, et per tal effetto di Transilvania
veniva con numeroso essercito. Vostra Serenità dal luoco proprio haverà
più certi et più sinceri avvisi, et li miei non serviranno
(se sono veri) che per rincontro; et se falsi perché senti quello
si fa sparger.
Tali avvisi da alcuni vengano creduti per la volontà, et desiderio
che fossero veri; et si haverebbe molto caro, che le combustioni 
--- page 204v---
 stassero da quella parte, et lontane da questa, in che non ha dubio
che questi signori metteranno studio perché segua, et fomenteranno
con ufficii proprii, et lo faranno anco con effetti.
Quelli, che par che meglio giudichino delli eventi, parendo ad essi,
che non habbino Bohemi il sostenimento, che un tanto affare
et materia così grave meritarebbe, pensano, che eletto Ferdinando
all’Imperio si troverà ripiego con belle, et larghe promesse di
sedar gl’animi, et condurli per qualche via alli accor[di] massime
havendo la casa d’Austria, et il re di Spagna con armi in piedi,
et artificii alla mano proprii per guidar l’affare a sua
fantasia. Se ben altrimenti par a quello s’intende, che
Bohemi voglino imprimer mostrando risolutione alla difesa
della libertà, et di voler mantenersi in essa. Par che
il signor principe Mauritio non presti fede a tutti gl’avvisi, che
vengono da quella parte.
Non sano questi signori che giudicio formare della mente del re di
Spagna in particolar se si accommodano le cose di Alemagna
se sia per gettarsi da questa parte, o pur ripa[ss]ar i monti.
Dal sentir che ’l principe Filiberto sta con armata numerosa
nel Mediteraneo, che Spagnuoli in Napoli non disarmino,
che da Milano non si habbi avviso, che ancor siano partite
genti come era stato publicato, credono, che lo spagnuolo
miri a tener turbata l’Italia per opprimerla, et far il
fatto suo particolarmente sopra la Serenità vostra.
Alcuni, che vengono di Brabant, et forse anco espressamente commessi
vanno indagando qual sia la mente da questa parte toccante
la tregua; et parmi scoprire, che non siano gl’animi lontani 
--- page 205r---
 dal prorogarla. Non si vede che si moveranno a parlarne; et men
credono, che gl’arciduchi lo faranno. Doverebbono farlo li re di
Francia, et Inghilterra; ma al presente per il piedi di amore, et di
qualche auttorità, che par che la maestà d’Inghilterra habbi assai
posto dentro a queste Provincie tanto per la religione, che
per il negotio stabilito insieme del trafico dell’Indie
passa gran gelosia di Francia con quella Maestà, et doveranno
questi signori attender per levar l’impressioni, et simil gelosie
et pensano di farlo con la missione di Ambasciata straordinaria a sua
Maestà christianissima.
Sono stati trattenuti sin qui al risolver qualche cosa in questo proposito
stanti le relationi, che havevano in qualche lettere havute
dal loro ambasciatore Langarach che quella Maestà, et la corte non
haverebbe veduto volontieri, simil Ambasciata
disgustata che questi signori non habbino havute in consideratione
le raccomandationi di sua Maestà per li prigionieri, et per altro
in fine intendo esser stati scritto, che andando ambasciatori
[n]on habbino a parlar delle cose passate per non rinovellar le piaghe
hora si attendono miglior avvisi per deliberar poi assolutamente.
Col fine della tregua si terminano anco li dodici anni della confedera-
tione con le due maestà, et questo parmi, che sarà il pretesto
con che si entrerà nel negotio, et con quello del procurar che
non siano ammesse instanze di represaglia sopra vasselli di questo
Paese ad instanza de’ particolari, come seguì li giorni passati;
et un tal occasione anco procurar di spiar l’animo del Re
come sia inclinato alla prorogatione della tregua, o altrimenti
per far poi anco l’ufficio in Inghilterra, et provedersi in tempo al bisogno.

--- page 205v---
Si tiene, che il re della Gran Bretagna volentieri sentirà la voce
di pace, o prorogatione di tregua per non imbarcarsi nell’obligo
dello spendere.
Il suo Ambasciatore con ufficio molto pieno fatto nell’assemblea dei
Stati Generali ha divertito, che non si sia passato innanti nella
risoluzione di far tregua, o pace con li pirati; affermando
che vostra Maestà haveva in punto navi sufficienti, che unite con quelle
dei signori Stati haverebbono potuto dar no[r]ma, et re-
gola alla mala volontà di quelle genti, tenerle in freno,
et metter in sicuro la navigazione. Risolsero questi signori
sopra l’espositione dell’Ambasciatore di armar dodici navi, et
una petacchia; ma ancor doveranno li deputati delle
Amiralità esser insieme per la fine del presente mese. Gratie etc.
Dall’Haya li 3 settembre 1619
di vostra Serenità
humilissimo et devotissimo servitore
Christofforo Suriano

--- page 206r---


--- page 206v---
Al serenissimo principe di Venetia
seconda
n° 128 comincia 127

