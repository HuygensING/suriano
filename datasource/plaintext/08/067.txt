
--- page 350r---
Prima
n° 158 fin 159
Serenissimo Principe
l’ambasciator di Francia fu venerdi a mia visitatione, et mentre
andava meco discorrendo delle cose correnti, uscendo dal discorso
mi disse. È forza che vi dimandi una cosa. Sapete quello che
a giorni passati vi dissi havermi scritto monsignor di Leone che
a Venetia si teneva la lega tratta tra quella serenissima Republica et questi Stati
lo stesso mi avvisa
monsignor di Pisiurs esser stato scritto dal medesimo monsignor di Leone
alla corte, et che tutto passava con secretezza, et si meravi-
gliavano ch’io non accusassi il seguito, et ch’egli sapeva certo
non esser ancor alcuna cosa stabilita; et m’interpellò non
è così? Così è risposi. Continuò so bene che la lega deve esser difensiva, che
l’assistenza sarà reciproca; che quando
una parte, et l’altra sarà in guerra,
cesseranno li aiuti, et altre cose tali. Et
io provocato risposi che così era. Et poi soggiunse esso
Ambasciatore se fosse seguito perché non l’havessi saputo. Risposi
a vostra Eccellenza ch’ è qui ministro di Principe così grande non
mancano mezi, né haverà già mai difficoltà di penetrar
le cose, et l’essito loro. Infine mi aggiunse, che mi
pregava, che quando havesse qualche cosa da poterli
comunicare in questo proposito lo facessi con quella
confidenza, che si era sempre promessa in me verso la
sua persona. Io replicai che 
--- page 350v---
 tutto quello, ch’era passato sin qui, si poteva quasi dire, esser-
vi solo discorso
et che potevo assicurarlo che haverebbe
saputa la conclusione quando fosse seguita. Terminò
questo ragionamento con dirmi, che come la serenissima Republica haveva
ragione di assicurar le cose sue, così poteva affermarmi
che ’l suo Re le haverebbe sempre desiderato ogni bene, et
ogni prosperità. Le parole sono buone ma non so, se vengono dal cuore; io però
mi anderò tenendo in quei limiti, che
stimerò proprii, finché habbi la
volontà della Serenità vostra come doverò
governarmi con questo Ministro.

Con l’ultime lettere, che monsignor di Langarach ha scritte a questi signori
dalla corte di Francia avvisa haver presentito, che di là
dovevano esser mandati doi ambasciatori a sue Eccellenze né si congieturava
che fosse per altro, che per la trattatione della continuatione
della tregua. Questo avviso non lo scrive
esso Ambasciatore tanto asseverantemente quanto viene da altra parte
et spetialmente da Sedam, dicendo, che dovevano esser mandati
per quest’ambasciata monsignor di Modena, et monsignor Bolleon, et che
venivano spediti ad instanza de’ Spagnuoli.
Tal nuova ha messo in discorso ognuno, et viene creduto, che
la venuta dei sudetti, se seguirà, si coprirà con qualche
pretesto, et per uno si pensa, che sarà di voler rinovellare
l’aleanza tra la corona di Francia, et questi Stati.

--- page 353r---
Quanto, come ho detto, viene scritto asseverantemente la missione della
detta ambasciata, con altrettanta osservanza me la negò
monsignor di Maurier, et mostrando qualche sentimento nelle
parole disse non può esser vero, a che far manderà qui il mio
Re ambasciatori? Per ricever nuovi affronti, et simili a quelli
che havemo ricevuti monsignor di Boisise, et io? Et se come dicono
sia destinata essa ambasciata per l’avanzamento della tregua,
alla verità sua Maestà ha gran causa d’ingerirvisi. Non pregarà
certo per farlo; ma vorrà esser molto ben pagata. Et con
altri concetti simili andò scoprendo il dispetto, et il mal contento
proprio contra il presente Governo. Come si sia chi resta
impresso di detta ambasciata tiene ch’ella verrà. Tuttavia
se ne sta attendendo migliori, et più certi avvisi.
Et questi ambasciatori del re d’Inghilterra si promette in ogni caso, che
questi signori non siano per far alcuna cosa senza la previa
conoscenza del suo patrone.
Alcuni vogliono creder, che s’è vera la mossa di detti ambasciatori dalla
corte di Francia sia per il sospetto, che quel consiglio habbi preso
che l’Ambasciator inglese straordinario che viene dall’Imperatore habbi
qualche commissione di trattar della tregua di che il signor
Carleton non si dichiara, anzi dice, che passa di qua per solo
complimento né saper altrimenti, et che partirà subito.
Si aspetta qui per la fine di questa, o principio dell’altra
settimana.

--- page 353v---
L’animo dell’universale, come ho altre volte riverentemente scritto
non inclina a dar d’orrecchio a simil trattatione di tregua,
o almeno sin tanto, che si vegga la piega, che prenderanno
le cose di Alemagna, perché quelle hanno da dar la norma
al governarsi da questa parte. Et questi signori con tal trattatione
non vorrebbino o legarsi le mani, o apportar qualche pregiu-
dicio alle risolutioni, che potessero far li principi dell’Unione
et al progresso delli affari de’ Boehmi, mentre si sentono
caminare a buoni passi all’avanzamento d’assicurarsi
nel proprio Stato, et fuori colla sponda di Bethelem
Gabor, et delle Provincie vicine. Et delli avvisi, che
sono venuti qui, che ’l detto Gabor fosse stato causa coll’
assistenza della sua cavallaria, che ’l conte della Torre
havesse passato il Danubio se ne gode, et sua Eccellentia
il principe d’Oranges ha mostrato haverne gusto paticolare
et a me anco lo significò venerdì sera, che mi trovai seco
mentre ero a visita della signora principessa d’Oranges. Dicendo con faccia allegra Bethelem è il vero soldato, val più
egli solo, che tutti li principi dell’Unione insieme.
Si aspetta tuttavia la risolutione del convento di Norimbergh
et di qua in tanto non si cessa da’ signori Stati di procurar che
le Provincie assentino all’instanza de’ Bohemi per
l’imprestido, et ancor vanno disponendo gl’animi
a maggior aiuti.

--- page 354r---
All’ufficio, che questi signori fecero con lettere con li stati di Colonia,
Munster, Lieges, Paterborn, et altri; et anco alli elettori ecclesiastici
perché si mantenessero neutrali, fu risposto, che l’haverebbono
fatto, et che le genti levate, non erano state per altro, che per
assicurar le proprie terre dall’insolenze, et scorrerie della cavallaria
et fanteria levata da questa parte, et condotta in Bohemia
che passata erano state cassate; se ben ripresa poi in servitio
una buona parte è stata mandata al signor duca di Baviera.
Così ha rappresentato l’agente di Colonia la settimana passata
nella general assemblea con presentar lettere di quel Prin-
cipe elettore. Ma havendo li signori Stati messo che detto
arcivescovo di Colonia, et li doi di Magonza, et Treveri
andavano raccogliendo contributioni hanno ultimamente
scritto lettere molto piene et ad essi, et alli Stati sudetti
condurli, che intendevano tutto diversamente da quello che
era stato significato, che però desistessero, o altrimenti
continuando si preparassero, pigliando da una mano
contributioni per impiegarle contra et al disavantaggio
dei loro amici, et confidenti, di riscuoterne con l’altra
altrettante per servitio delli medesimi amici di questo Stato.
Suonano per quanto m’è stato riferto le parole nella
lingua alemana con più vigore, et più senso. Et l’istesso
signor principe d’Oranges mi diede anco moto di questa
risolutione dei signori Stati quando com’ho detto mi trovai 
--- page 354v---
 seco. Non mancano qui di cuore, et volentieri vorrebbono
esser seguitati.
È venuto ultimamente qualche avviso, che vostra Serenità fosse come in
risolutione di trattener ancor in servitio il terzo del colonello
Anstenraedt, il che è stato inteso con gran gusto per il
rispetto, che riverentemente ho accennato con altre mie.
Et si tiene anco, ch’ella per il medesimo rispetto non lascierà
partir quello del signor Rocalaura. Et forse haverà ella in
consideratione il senso che mi dichiari il signor principe Mauritio
toccante questo reggimento del Rocalaura avvisato da me
con lettere de’ quattro giugno passato mostrando l’Eccellenza sua
affetto al servitio publico, et al particolar di quella serenissima
Republica. In effetto la condotta di dette genti di qua
le costa assai, et di pena et di spesa, et di fatica. Gl’
accidenti, l’animo mal intentionato de’ Spagnuoli, che
possono causarle nuovo bisogno, la strettezza de’ passi
et l’esser quelle genti già accostumate al Paese. Sono tutte
considerationi, che possono militar nel prudentissimo senso
dell’Eccellenze vostre. Promessa di guarnigione in terra, buone
parole, abondanza de’ viveri, et qualche buon trattamento
ai capitani potranno, spero, apportar buon frutto, et
beneficio all’intentione, et servitio della Serenità vostra. Passo
cred’io il termine. Humilmente la supllico iscusarmi perché
il zelo, et la devotione mia al vantaggio, et servitio publico guidano la penna. Gratie etc.
Dall’Haya li 17 decembre 1619
di vostra Serenità
humilissimo, et devotissimo servitore
Christofforo Suriano

--- page 355r---


--- page 355v---
Al serenissimo principe di Venetia
prima
n° 158 fin 159


--- page 351r---
n° 158


--- page 351v---


--- page 352r---


--- page 352v---

