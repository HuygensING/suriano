
--- page 060r---
n° 101 sola
Serenissimo Principe
furono ben quasi cent’huomini a Roterdam, che ricercavano servitio
ma scoprendo io alcuni di essi non atti alla professione meno di
sotto bombardiere; et altri non sufficienti per sé stessi, o coll’altrui
mezo a dar sicurtà del denaro sono stati da me reietti, et
fra capi, et compagni, ne rolai trentadoi, li quali tutti anco
sono partiti per far per terra la stradda de’ Svizzeri, et
Grisoni, dando voce a Roterdam di far quella di Francia
alla volta di Marsiglia. Piaccia a Dio che non habbino
incontro, che li detorni.
Rivenne qui hier sera il Pach, et questa sera parte per Amsterdam
per ordinar al resto, et farmi saper quando doverò transfe-
rirmi o là, o in altro luoco per rolar anco quelli, che
lo aspettano. Si ha difficoltà a trovar genti proprie, et piezzarie
perché questi huomini di mare non sono così conosciuti da tutti.
Io però mi governerò alla meglio, che mi sarà possibile coi
commandamenti della Serenità vostra.
Colli presi sin hora ha convenuto il Pach acconsentir di darli
tre paghe: altrimenti non volevano accordarsi; ma di tutte
tre per mano di notaro ho havuto le piezarie.
Per quanto habbi solecitato non ho potuto haver li conti da
queste Amiralità, eccetto che hier mattina mi pervenero
quelli di Nort Holandia, che faccio tradurre a fine di saper
lo stato del debito, et poter poi dar quell’ordine per l’intera
sodisfattione, che si conviene. La distanza di questi magistrati
mi pregiudica grandemente nella perdita del tempo, perché
la solecitatione con lettere non è tanta che basti; et il
conferirimi sempre in quei luochi non lo posso far se non con
gran spesa, et interesse di vostra Serenità alla cui volontà obedirò 
--- page 060v---
 nel mandar il conto a suo tempo in che haverò dispensati
li 25 mila ducati, come mostra desiderare, et sarà, subito fatto
l’esborso necessario già cominciato a queste Amiralità, et ispedito
il capitano Pach dalla sua levata.
Ho sentita consolatione, ch’ella resti servita di quanto ho
operato nel noleggio della nave Il leon felice, come lo
veggo nelle sue lettere dei 19 et prudentissimo è stato l’ordine
dato da lei della mutatione di qualcheduni delli dodici vasselli, et
de alcuni marinari in particolare di essi. Non si sentono hora tanti
lamenti; et come ho fatto sempre, così non mancarò in ogni
possibil maniera di far apparer tutto ’l contrario delle male
relationi: non è però, che queste rabbiose donne qualche
volta non strilino.
Sopra quanto mi aggiunge vostra Serenità nelle sudette lettere sue delle voci
sparse, ch’ella havesse dato il passo a’ Spagnuoli per Germania
ho scoperto ultimamente che mentre mi sono trovato in Tessel
dalla corte palatina havevano ricevuto questi signori un tal avviso
scrittoli dal loro agente appresso il serenissimo Elettore; ma in
un medesimo tempo hebbero per lettere di Venetia certezza
del contrario; et so che li agenti di Bohemi, che sono
qui hanno avvisi della risolutione di vostra Serenità di non dar detto
passo. Io però mi valerò dell’avvertimento datomi da lei
se l’occasione lo ricercarà.
Detti agenti ancor non sono stati a trovarmi. Uno è impe[…]
nella sua levata di mille moschettieri, et l’altro è spesso
con alcuni di questi signori per attender alla fermezza dell’
assistenza; et per la conclusione resta tuttavia in forse
la provincia di Frisia; ma non si penetra in che consist[e] 
--- page 061r---
 la discrepanza de’ pareri. Le lettere per il re d’Inghilterra a lor favo-
re sono partite; quelle dirette a vostra Serenità sono state scritte. Credo
che le voglino dar a me per inviarle. Starò attendendo.
Qui stanno gl’animi molto intenti alle cose di Germania; et hieri,
che vidi il signor principe Mauritio mi parlò egli con gran dubietà
di quello possino far li principi dell’Unione. S’è inteso, che
hanno permesso il passo a qualche mille cavalli; et disse l’Eccellenza sua
segno di debolezza; et continuò si vanno armando; ma
dubito, che sarà tardo; et massime per le levate, che alcuni
di essi fanno da questa parte. Et di quella del capitan
Frinch per Bohemi mostrò di temere, che la metà delle genti
si havesse a sbandare nel passar per la Germania.
Mille cavalli di quelli levati dalla parte dei signori arciduchi si ha
avviso che siano passati, et che lunedì ultimo ad Arlon
nel Lucemburgh doveva darsi mostra a doi reggimenti
d’infanteria, et a mille cavalli; et sino a questi’hora
devono marchiare.
Anco il conte Gio. di Nassau doveva partir alla volta di Treveri
havendo in quei confini li suoi officiali, che formano il suo
reggimento. La gente per quanto viene detto è assai buona
et ha ordine di marchiar quanto più presto; et tutta
sarà pagata dei denari del re di Spagna.
[Si] va tuttavia mantenendo la voce sparsa, che il serenissimo Alberto
vogli attender al titolo d’Imperatore, et che la serenissima Infanta
vi concorri con gran desiderio. Il fine vogliono alcuni sia
perché conoschino l’Altezze loro esser più facile, et più
plausibile la sua essaltatione all’Imperio, che quella di
Ferdinando; ma che eletta sua Altezza Imperatore non 
--- page 061v---
 mancherebbe a Ferdinando il titolo di re de’ Romani. Tutto al
presente si volge in discorsi, et quelli della religione reformata
hanno l’occhio sopra il Palatino, o altro del suo partito,
ma lo veggono di difficissima riuscita.
Era un pezzo, che non havevo visitata sua Eccellenza et presi hieri occasione
di far questo ufficio; et havendo ricevuto le lettere sue de’ 19
del passato, et l’ordine di vostra Serenità di quello dovevo far saper
a questi signori intorno l’Unione, glielo communicai. Mostrò
di compiacersene, et disse, che haverebbe parlato con alcuni
dei signori Stati. Trovò buono quello, ch’ella desiderava saper
ciò che queste Provincie havessero fatto in caso, che la
serenissima Republica non havesse bisogno de navi. Non messe difficoltà,
che haverebbono contribuiti denari; ma quanto al particolar
di diversione considerò, che tanto per vostra Serenità che per li signori Strati
era punto di gran consideratione, perché sarebbe stato
entrar o l’uno, o l’altro in guerra aperta quando una
delle parti fosse stata in pace; et che col denaro si poteva
più francamente, et con prontezza proveder al bisogno dell’
uno, et dell’altro: tuttavia che non si doveva lasciar di
pensare come bene, et a commun servitio si potesse
essequir anco questo. Lasciai l’Eccellenza sua ben impressa della
buona volontà della Serenità vostra, et mi disse, che stima[va]
a proposito, ch’io mi trovassi con li doi signori che già […]
parlorono a nome dei Stati per communicar con essi
come egli ancora haverebbe fatto. Così farò uno di
questi giorni. Non essendo li sudetti signori più stati
a me, m’è riuscito in questo ciò che riverentemente scrissi
nel fine delle mie lettere n° 99 ch’erano allhora 
--- page 062r---
 venuti per cavar da me se havevo qualche cosa da comunicar
solamente alli signori Stati. Con questo, che mi è stato concesso
da vostra Serenità passerò avanti, et caminerò con quella maniera,
che stimerò cauta, propria al servitio, et di dignità
della Serenità vostra.
Ma di già haverà ricevuto in mie lettere de’ 14 del passato ciò
che mi diede in nota il signor principe Henrico per apertura
della sua condotta. Con quello, che mi commanda nelle
ultime lettere sue proseguirò innanti. Né hieri volli toccar-
ne motivo a sua Eccellenza parendomi bene di conferir prima col
signor principe Henrico per caminar sicuro con sua sodisfattione
et per saper come regolarmi nell’essequir pontualmente quanto
mi viene da lei commesso, et poi le ne darò riverente conto.
A questo proposito dirò alla Serenità vostra quello che mi è stato affer-
mato dal signor ambasciator d’Inghilterra et è che si tratta matrimonio
tra la casa di Nassau, et quella di Brandemburgh. Trattandosi
di metter in questa di Nassau una figlia del signor Marchese
elettore, et che habbi ad esser per il signor principe Mauritio;
che il negotio è stato trattato, et la cosa esser avanti assai
et che quella Principessa sotto pretesto di visita o di
trovarsi col Principe suo fratello deve venir a Cleves
ove egli si trova; et là […] come vicina potrà esser
veduta; che però correva dubio se sua Eccellenza la volesse
forse haver per il signor principe Henrico: ma tuttavia
si credeva, che haverebbe l’Eccellenza sua pensato per sé stessa.
Il fine di questa aleanza non si scuopre; et non vi è dubio, che
nei beni dotali potrebbono comprendersi li stati di Giuliers
et di Cleves. Vedrò di cavarne il certo.

--- page 062v---
La lettera che scrissi a’ 24 marzo per il pagamento di doi
mesi di noleggio per la nave Il leon felice verrà riformata
dovendo esser pagabile al signor Nicolò Perez.
Per le dodici ho fatte anco dieci lettere pagabili, et per il
valore come nella nota che invio con queste, alle quali
sarà anco aggiunta la lettera n° 100, che scrissi a’ 29
del passato ispedita per via d’Anversa. Gratie etc.
Dall’Haya a’ 5 maggio 1619
di vostra Serenità
humilissimo, et devotissimo servitore
Christofforo Suriano

--- page 064r---


--- page 064v---
Al serenissimo Pricipe di Venetia
n° 101 sola


--- page 063r---
Nota delle lettere fatte alli compartecipi delli dodici vasselli
per il pagamento delli loro noleggi del duodecimo, et
terzodecimo mese sotto questo di 5 maggio
1. Per la nave San Marco per fiorini
 pagabili al magnifico Melchior Noirott
7200 ducati 2880
2. Per la nave San Christofforo per fiorini
 pagabili alli magnifici Clas Classen Houtyn, Gis-
bert de Coninek, Hendrick van Zuityn
partecipi o a chi essi ordineranno in piedi
della lettera
4800 ducati 1920
3. Per la nave San Francesco per fiorini
 pagabili a Pieter Evertson o a cui ordi-
nerà in piedi della lettera
4800 ducati 1920
4. Per la nave Menonistekerk per fiorini
 pagabili al magnifico Gio. de Waele
5100 ducati 2040
5. Per la nave Anna Riverson per fiorini
 pagabili al magnifico Nicolò Perez
3600 ducati 1440
6. Per la nave Emaus per fiorini
 pagabili al magnifico Nicolò Perez
4800 ducati 1920
7. Per la nave Lo specchio per fiorini
 pagabili al capitano Dirich Pieterson Proost
o a chi egli ordinerà in piedi della
lettera
4400 ducati 1760
8. Per la nave Li tre re per fiorini
 pagabili alli magnifici Guglielmo Dopenghiser, et
Gio. Van Groll
4100 ducati 1640
9. Per la nave Il leon dorato per fiorini
 pagabili alli magnifici Luca van Uffelen, et Gio-
van Mere
4800 ducati 1920
10. Per le navi Santa Giustina per fiorini
4100 ducati 1640
11. Bonte Koi, o Vacca macchiata per fiorini
4100 ducati 1640
12. Re David per fiorini
 pagabili per queste tre navi in una sola lettera
al magnifico Steffano van Este. Et saranno per
queste tre, ducati 4560
3200 ducati 1280
55000 ducati 22000

--- page 063v---

