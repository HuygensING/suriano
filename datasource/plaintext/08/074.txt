
--- page 379r---
2da
n° 165 comincia 164
Serenissimo Principe
la seconda festa di Natale l’ambasciator straordinario d’Inghilterra
fece ingresso in questo luoco honorato dalla presenza
del principe Mauritio, et dal seguito di quelli della casa,
et di gran compagnia di cavallieri. Si alloggia in casa
del signor ambasciator Carleton, nella quale ha esso signor Carleton
banchettato tutti questi giorni. Questa mattina è stato
a desinar col principe Mauritio, dimani a sera sarà
col principe Henrico; et non si manca di usarli ogni
termine di honore. Non so con che occhio lo vegga
l’Ambasciator francese, poiché a monsignor di Boisise non è
stato fatto tanto.
Sabbato passato fu esso visconte Doncaster in audienza
de’ signori Stati, che fu di semplice complimento; et
quanto passò fu di toccar, et essortar questi signori
ad haver cura alli affari di Bohemia aiutandoli
in quanto potessero. Fu aggradito l’ufficio, et fu
la risposta generale, se ben quanto al secondo
capo disse il Presidente per esser inteso, che queste
Provincie dal canto loro facevano quel più ch’era
in loro potere.
Io fui a sua visitatione, et fui accolto da lui con
somma cortesia, come in questa parte è
dotato di sorte, che oltre il splendore che essercita
si fa amar da ognuno. Appresso altri discorsi 
--- page 379v---
 entrò a dimandarmi se la serenissima Republica sarebbe
inclinata ad assister al re di Bohemia. Io gli rispose
che non potevo saper la mente della Serenità vostra in questo
regolandosi ella nelli eventi delli affari del mondo
con quella prudenza, ch’è stata sempre sua propria
ma con quanto il discorso passasse innanti non seppe che
dir della risolutione assolut del Re suo signore questo
tanto disse di creder, che sua Maestà haverebbe fatto quello
se le doveva, et che al suo arrivo in Inghilterra sperava
trovar qualche cosa di buono.
Li Francesi sono restati molto amartellati tenendo per fermo
che detto ambasciatore havesse a’ signori Stati toccato qualche cosa,
et fatta apertura nel negotio della continuatione della
tregua; ma il signor Carleton m’ha detto con gran asseve-
ranza, che non ha tocco pur moto; tanto mi è stato
affermato anco da qualcheduni dell’assemblea delli signori
Stati Generali.
Par che li signori Stati siano risoluti di tenersi sopra li
primi loro propositi di star a veder quello che
seguirà in Alemagna.
Porta il detto Ambasciatore che haveva lasciato l’Imperatore a mali
termini, et molto mal provisto per la guerra: tuttavia
si sente da tutte le parti, che si faccino, o si voglino far
levate. Il baron d’Anolt sopra li stati di Magonza 
--- page 380r---
 faceva un reggimento d’infanteria, et cavalleria; et
pareva che anco nel paese di Lieges si pensasse di far
levate.
Qualche Spagnoli a Brusseles vanno dicendo, che ’l Re catholico
difficilmente accorderà che siano levate genti dai paesi
soggetti alli serenissimi arciduchi per mandar in Alemagna
non volendo privarsi di quello che ha; benché manderà
denari; et così levarà anco l’occasione a questi signori di
mandar genti in servitio del re di Bohemia.
Il conte Gio. di Nassau è tornato di Alemagna per
far cinquecento cavalli pur per l’Imperatore, et il conte
d’Embdem gli assisterà; ma si porta il tempo innanti
senza risolutione.
Qui stano attenti per intender il certo di dette levate
et quello che faranno al presente li principi dell’
Unione. Hanno avviso della loro disolutione dal
convento di Norimbergh, et dell’ispeditione che si faceva
d’un ambasciator che passerà in Inghilterra, et di un altro, che
venirà qui ben presto, et sarà per dar parte di
quanto è seguito in detta Dieta, et dicono anco
della coronatione del signor Principe elettor palatino.
L’Ambasciata destinata per Inghilterra doverà cavar come
qui si spera l’intentione del Re; onde si desiderereb-
be, che andasse presto l’ambasciatore che li è destinato 
--- page 380v---
 a fine di potersi regolar di qua, conforme a ciò che farà
quella Maestà; et poter risponder come si deve all’ambasciator
che sarà destinato a queste Provincie.
È necessario, ch’io sia avvertito venendo detto ambasciatore come
mi doverò regolare nel complir seco quando lo visiterò
sendo materia degna della prudenza della Serenità vostra.
La voce dell’Ambasciata che si doveva dalla Maestà christianissima
ispedir qui, come fu detto par che si vadi mortificando
et tanto più che con lettere ultimamente arrivate di
Parigi del signor di Langarach egli non scrive alcuna
cosa di questo particolare: onde si tiene che la publi-
catione sia stata fatta con artificio.
Par che Spagnuoli si promettino assai dalla Francia per l’Imperatore
tuttavia sono questi signori avvisati da quella corte altrimenti,
come la Serenità vostra lo può molto ben haver inteso, et
massime che poco contento si lasci partir l’ambasciator di Cesare.
In Francia (come sono questi signori stati avvisati) è stata
mandata dall’arcivescovo di Colonia la lettera che contiene
il protesto de’ signori Stati quando egli o altri ecclesiastici vor-
rano trar contributioni: non ha risposto di qua,
et si attende l’essito di dette lettere:
se ben qualcheduno dell’assemblea mi disse che non tutti havevano
assentito al scriver di dette lettere per non esser obligati
a far quello che in esse asserivano, et così mettersi in 
--- page 381r---
 compromesso con poca sicurezza di trarne honore.
Dicono, che si facci una gran colta de danari per soministrar
all’Imperatore, et questi de’ beni ecclesiastico: si comprende molto
bene da questa parte, che si farà ogni sforzo da
ecclesiastici, et da principi della Unione catholica; et ogni giorno
si sente che approntano genti, et a nuovo tempo
sperano d’esser provisti per Cesare et degl’uni, et
dell’altre.
Il signor principe Mauritio desidera sopramodo saper quello
va succedendo in Vienna, et sentirebbe di buon cuore,
ch’ella fosse presa da’ Bohemi; ma teme, che si lascino
sopraprender dal tempo.
Invio aggiunta alle presenti quella compositione fatta contra
li stati liberi, havendola havuta ultimamente di Colonia,
et che direttamente viene a ferir questi signori, et serà per quelli
dell’Eccellenze vostre illustrissime che havessero gusto di leggerla.
Con l’occasione del trovarmi questa sera con li deputati, ho
stimato bene di rappresentarli quanto mi commette
toccante la persona del signor ambasciator Lando intorno li honori
ricevuti in questo luoco; et mi fu risposto, che poco
havevano fatto verso quel signore rispetto a quello,
che esse desideravano, et sorridendo soggionsero, et
vostra Signoria n’ha levato il modo del farlo: passando altre
parole in tal proposito, che venero a toccar ciò che 
--- page 381v---
 havevano desiderato far meco, a che risposi che
mi godevo di esser nella loro buona gratia.
Mi hanno con tal occasione di riduttione raccontato a nome dei
signori Stati l’interesse di quei mercanti, che hanno date
l’armi al conte di Levenstein, che non sono mai stati
pagati. Sue Eccellenze scriveranno, et desiderano anco ch’io
accompagni le sue con le mie lettere, come farò: et sperano
che dalla Serenità vostra li sarà adiudicato il stipendio, che
ella ha ultimamente ordinato al detto Conte. Se in questo
può dar qualche sodisfattione sarà, di certo, aggradito
sopra modo da questi signori che desiderano, che in qualche
parte questi suoi mercanti siano risarciti.
Il corriero d’Inghilterra del quale scrissi hoggi otto a vostra Serenità per
la sua liberatione, doi giorni doppo l’arrivo qui del
visconte di Doncaster è capitato con lettere ad esso
Ambasciatore. Ha fatto un poco di lamentationi. Anco
l’Ambasciatore istesso ha mostrato meco essergli sommamente dispiac-
ciuto l’interdittione che a’ confini dello Stato suo, li
è succeduta del passar avanti; desiderando sopramodo
venir a presentarsi a vostra Serenità, et a veder la città.
Si lamenta ma con gran modestia certo mostrando quasi
di più laudar, che altrimenti un tale nominato Ferdinando
Locatello, che lasciatolo entrar nello Stato alla Petiela l’habbi poi
fatto sortir fuori. Io con ogni più ufficioso 
--- page 382r---
 termine ho rimostrato a detto signore qual sia per servitio
publico il rigor del Magistrato della sanità; ma che
poteva assicurarsi, che sarebbe spiaciuto alla Serenità vostra
che havesse havuto un simil incontro. Ha mostrato di
restar sodisfatto usando poi meco nei discorsi ogni
termine confidente. Egli fa pensiero di partir
di qua sabbato prossimo per Inghilterra. Se così paresse a
vostra Serenità potrebbe far far dall’eccellentissimo signor ambasciator Lando qualche
ufficio seco, che valesse a levarli quel poco di amaro, che
li restasse nello stomaco di essergli stato rifiutato il passo;
questo rappresento con ogni humiltà, et vostre Eccellenze si regolerano
colla prudenza loro. Gratie etc.
Dall’Haya li 31 decembre 1619
di vostra Serenità
humilissimo et devotissimo servitore
Christofforo Suriano

--- page 382v---
Al serenissimo principe di Venetia
2da
n° 165 comincia
n° 164

