
--- page 067r---
n° 102 sola
Serenissimo Principe
non è stata mai volta, che non mi sia trovato con li signori delle Amiralità
che non habbi loro significato in conformità di quanto la Serenità vostra
mi scrive nelle sue lettere de’ 26 li disordini, et gl’inconvenienti
che potrebbono succeder nell’armata di lei; quando fosse dispen-
sato denaro di qua senza ordine di detti marinari, che in
fine sono quelli, che se li guadagnano: ma sempre hanno
havuto per difesa lo scudo dell’ordinario uso delle navi da
guerra, et della importuna solecitatione delle donne, che con
disreputatione dei magistrati, et detornamento degl’affari
publici sono sempre alle porte cridando, et strepitando.
Sono andato sempre ritenuto come haverà potuto comprender
in più mani di lettere mie ad esborsar denaro; et li 30 mila ducati
che esborsai per l’Amiraglio, et gl’altri capitani furono con
ordine della Serenità vostra de’ 2 novembre passato. Et delli
25 mila ultimi ancor non resta esborsata se non una poca summa
perché voglio prima veder li conti tutti. Havevo, come
scrissi havuti quelli di Northolandia; mi sono doppo
pervenuti quelli di Roterdam; et hora sono in
espettatione di quelli di Amsterdam; et quanto prima
farò capitar alla Serenità vostra tutto ciò che sarà stato esborsato,
et a conto di chi. Dei roli de’ morti, et faliti me ne
valerò con queste Amiralità per esser sommamente desiderati
da esse; et piacesse a Dio, che si havessero potuti havere
molto prima: perché sarebbe stato con servitio, et profitto
della serenissima Republica, che hora può succeder in contrario,
potendo esser, che sia stato pagato per huomini morti, o
fuggiti; et il rivocar questi pagamenti la veggo materia 
--- page 067v---
 difficilissima anzi disperata, perché non vorranno, che li loro ma-
gistrati habbino il danno; come mi è stato anco accennato, che
si mette a conto della Serenità vostra certa perdita sopra monete, che
restate in cassa sono calate di prezzo, stante un’ordinanza
generale delli signori Stati. Cosa, che a dir la verità mi ha in ma-
niera contaminato l’animo che niente più; massime che ’l denaro
è stato fatto esborsar da me fino al gennaro passato. La summa
per quanto mi si dice non è che di ottanta fiorini. Io però ho
detto qualche cosa per mostrar di haver senso, et ragione, et che
non occorreva farmi instanza di denaro per tenerlo in cassa
per perdervi. Questo è avenuto nell’amiralità di Roter-
dam, non sento che l’altre parlino. Attenderò, et anderò
portando via alla meglio, che potrò, et procurarò di
levar ogni molestia alla Serenità vostra.
Se per aventura vostra Serenità venisse in risolutione di licentiar alcuno
dei capitani delle dodici navi, non sarà male si si* potrà
accordar con lui, et con li marinari di darli un tanto per il
viaggio, o meglio limitarli un tempo prefisso: perché altrimenti
saranno huomini venendo per mare di far scala al vassello
se non altrove, almeno in Inghilterra et quivi trattenersi doi
et tre settimane, come fecero l’anno passato nel venir
costì. Questa è una pratica accostumata anco dalli
capitani delle navi da guerra di questo Paese; et […]
per avanzar nei viveri, et nei salarii; a che parmi che
li Stati Generali siano per pigliar rimedio.
Quel Nicolò Hamel che venne già qui per il Kerckoven, et per
gl’altri capitani al passato genaro, se ne 
--- page 068r---
 ritorna ispedito dalla moglie dell’Amiraglio per ricuperar ciò,
che ’l marito andava creditore. Et parmi haver inteso, che
ha commissione da tutte le Amiralità di solecitar li capitani
al dar conto di qua dei marinari per saper come rego-
larsi. Haverà lettere mie per la Serenità vostra in raccoman-
datione della detta vedova; doverà far capo a lei;
et ella potrà saper la commissione che tiene parti-
colare da questi magistrati.
Nel proposito dell’unione ho alli doi signori di Zelanda, et Gruni-
ghen significato il senso della Serenità vostra. Hanno conferito col
principe Mauritio, che si è presa carica di parlar a diversi
dei signori Stati; et fatto questo, et disposta la materia sarà
communicata dalli sudetti per proseguir alla dichiaratione
che si aspetta da lei da questa parte. L’uno et l’altro di
detti signori hanno havuto gusto di quanto li dissi, et m’hanno
ambidoi affermato, che sua Eccellenza resta molto contenta
la quale anco lo mostrò di nuovo meco giovedì passato;
ma mi disse (come anco lo stesso fecero li detti signori) che
potrà esser, che questo negotio non sarà sì tosto alla speditione
rispetto alli continui molesti affari, che sono al presente
per le mani, che tengono occupate non solo le persone
ma le menti; et travagliano gl’animi di quelli, che
cercano il riposo alla Patria, et la quiete in queste
Provincie, et hora si era appunto sul fine per il
rimedio opportuno. Attenderò le conditioni, che mi
saranno proposte, senza mostrar di affettarle, et di
quello anderà seguendo ne darò riverente conto a vostra Serenità.

--- page 068v---
Fui col signor principe Henrico martedì passato, che si contentò molto
d’intender la stima, et il concetto in che era la persona di lui
appresso l’Eccellenze vostre, et disse, che volontieri desidererà sempre
poter rendersi capace per servirle. Mostrò gustar, ch’io par-
lassi col signor Principe suo fratello, come feci portando l’ufficio
con quella forma di parole, che stimai propria. La risposta fu
piena di complimento, et di testimonio d’obligatione all’affetto
di vostra Serenità verso la sua casa, ma in particolare aggiunse (il che
conforma appunto con quello, che da lei mi viene avver-
tito nell’ultime lettere sue de’ 26 aprile) dicendo mio
fratello haverebbe a grand’honore esser impiegato in
carica così degna; et io sarò a parte dell’obligo; ma non
bisogna, che c’inganamo perché egli è qui General della
cavallaria, ha qui tutto il ben suo, non può, né deve
abandonar questa fortuna già fatto fundamento nella
nostra casa. Se la guerra viene per di qua non so come
in un istesso tempo potrebbe servir alla serenissima Republica
s’ella anco fosse in guerra, di maniera che questa è
materia di gran consideratione per servitio anco di sua Serenità.
D’esser pronto il Principe mio fratello quando l’occasione
cessi di qua non metto dubio, che non sia per complir preci-
samente all’obligo in che sarà posto. Sarebbe buono
se si potesse trovar la maniera, che sua Serenità fosse servita.
A questo bisogna pensare. Ne parlerò a mio fratello.
Così restai; et hora attenderò quello me ne
sarà detto al ritorno del signor principe Henrico, che
dimani mattina parte per far un giro nelle 
--- page 069r---
 guarnigioni della cavallaria a fine di rivederla tutta.
Da quel gentilhuomo, che più volte ha trattato meco cavai
che ’l Principe non si sarebbe contentato di sei milla ducati per
anno, et metteva in dubio li otto milla. Disse non perché non
stimasse assai l’honor che faceva la Serenità vostra alla sua persona; ma
perché il mondo haverebbe interpretato, che, dovendo haver
carica simile al conte di Vademont, si dovesse trattarlo a
peggiori conditioni; che in ogni modo mi assicurava, che ’l
Principe haverebbe preso ciò, che se li fosse dato; ma si have-
rebbe lasciato al giudicio di vostra Serenità la sua riputatione.
Io quando habbi a trattar di nuovo di questo affare parlerò
con quei concetti che ultimi mi vengono scritti da vostra Serenità
a fine di assicurarmi in ogni caso di potersi valer della
persona sua. Ha ella intesa la difficoltà messa innanti
dal principe Mauritio accennata anco dallo stesso prin-
cipe Henrico, di maniera che non so se si potrà far gran
fondamento di haver questo soggetto d’altra maniera
che con la riserva del preceder prima il servitio de’ signori Stati;
se non si facesse per capo di riputatione et per obligar questa
casa: ma potrebbe forse esser che col stringer dell’unione
si trovasse ripiego.
Quando fui col signor principe Mauritio mi si dichiarò l’Eccellenza sua molto
mal contenta, che non sentiva una viva risolutione nei prin-
cipi dell’Unione per assister da dovero a’ Bohemi
disse mi spiace di haver il nome di tedesco perché ne
ho vergogna; pareva che prima della morte dell’Imperatore
volessero profondar il mondo, et sotterrar tutta la casa 
--- page 069v---
 d’Austria, et hora non si muovono; o passano con tanta
lentezza che niente più. Gode di un avviso, che gli diedi
venutomi di corte cesarea, che Bohemi havessero batute et
dissipate doi compagnie di cavallaria, et doi di infanteria
del re Ferdinando; ma poi mi disse, che sarà se Bohemi
non hanno assistenza per sostenersi, lo Spagnuolo è fino
li anderà trinando, et col tempo profiterà, come è
accostumato di fare. Mi disse la risolutione che si era fatta
di qua già stabilita affatto, che mi è stata anco confir-
mata da più parte, et è di assister con 50 mila fiorini per mese
per quattro mesi con haversi li Stati lasciati intender, che se il bisogno conti-
nuerà si potrà sperar, che continui anco il detto soccorso.
Par che si mostri di dar l’aiuto con obligo di restituitione, et ne
sarà formato contratto particolare.
Saranno esborsati al presente cinquanta milla fiorini per una mesata.
A conto della seconda si metteranno li 25 mila già esborsati
al capitano Frinch per la sua levata de 1200 fanti, che sarà
pronta per marchiare a’ 20 del presente. Ha havuti mille
moschetti dall’arsenale dei Stati; et il pagamento sarà
posto a conto di mesate sopra la repartitione di Holanda
per la sua portione.
Come altre volte ho riverentemente significato alla Serenità vostra si vede, che
questi signori faranno ciò che potranno per assister, et
sostener Bohemi; ma vorrebbono, che anco li principi
dell’Unione lo facessero. Et avanti hieri hebbero in
lettere del loro agente, che resiede a Heidelbergh
qualche speranza, che detti principi fossero per risolver 
--- page 070r---
 di far da dovero qualche cosa: tuttavia temono della
sonnolenza, et delle ordinarie lunghe; et irresolutioni.
Continua tuttavia il desiderio in questi signori, che li Bohemi si
riducano a stato libero. Et lo sperano, stante qualche
avviso, che hanno havuto, che detti Bohemi non
voglino haver né Ferdinando, né altro per loro re. Et
ho cavato, che havendo l’uno delli agenti di Bohemia
fatto tentativo di tirar qual fosse la volontà di
questi signori intorno ad una unione, essi gli scrivono
che quando saranno assicurati, che voglino da dovero
entrare in tal unione vi concorreranno, et manderanno
a corrisponder con persone espresse per passar avanti,
et stabilir un’aleanza, che conforma con quello ho
con altre mie riverentemente scritto in questo proposito.
La risolutione dell’assister si vede ch’è fatta per dar corraggio,
et fomento all’effetto di questa dispositione. Hanno anco
portato innanti il risolvere aspettando pure quello
che ’l re d’Inghilterra fosse per fare; et la sua dichiaratione;
ma hanno poi compreso, ch’è un perder il tempo nel
pensar solamente a tirar denaro da quella parte; come
(anchorché habbino scritto anco alle città ansiatiche)
disperano affatto di alcuna assistenza da loro.
Oltre quanto humilmente significai alla Serenità vostra la passata setti-
mana dell’opinione, che correva ch’ella non fosse per
dar passa alle genti del re di Spagna contra Bohemi
questi ultimi giorni si è sparso, che secretamente vostra Serenità
habbi fatti capitar denari a detti Bohemi, et chi me lo 
--- page 070v---
 communicò disse lo sapemo di certo. Et io che non so altro
stimando che non sia di deservitio di vostra Serenità lascio
correr l’avviso, et massime da questa parte, che non può fare che non partorisca qualche buoni effetti.
Hanno questi signori molto a cuore questi negotii et stano con
gran ansietà aspettando gl’avvisi da tutte le parti.
Le levate di Brabant marchiano, et tuttavia continua
la voce, che l’arciduca Alberto sia per concorrer all’
Imperio, se vedrà l’esclusione di Ferdinando.
Aggiunte sono le mie lettere de hoggi otto n° 101 ispedite
per via di Amsterdam. Gratie etc.
Dall’Haya a’ 12 maggio 1619
di vostra Serenità
humilissimo, et devotissimo servitore
Chistofforo Suriano

--- page 073r---


--- page 073v---
Al serenissimo principe di Venetia
n° 102 sola


--- page 071r---
In lettere del secretario Suriano de’ 12 marzo 1619
Nota delle lettere fatte alli compartecipi delli dodici vasselli per
il pagamento delli loro noleggi per il duodecimo, et terzodecimo
mese sotto questo di 5 maggio 1619
Per la nave San Marco per fiorini
 pagabili al magnifico Melchior Noirott
7200 ducati 2880
Per la nave San Christofforo per fiorini
 pagabili alli magnifici Clas Classen Houtyn,
Gisbert de Coninek, Hendrick van Zuityn
partecipi o a chi essi ordineranno in piedi
della lettera
4800 ducati 1920
Per la nave San Francesco per fiorini
 pagabili al magnifico Pieter Evertson o
a cui ordinerà in piedi della lettera
4800 ducati 1920
Per la nave Menonistekerk per fiorini
 pagabili al magnifico Gio. de Waele
5100 ducati 2040
Per la nave Anna Riverson per fiorini
 pagabili al magnifico Nicolò Perez
3600 ducati 1440
Per la nave Emaus per fiorini
 pagabili al magnifico Nicolò Perez
4800 ducati 1920
Per la nave Lo specchio per fiorini
 pagabili al capitano Dirich Pieterson Proost
o a chi egli ordinerà in piedi della lettera
4400 ducati 1760
Per la nave Li tre re per fiorini
 pagabili alli magnifici Guglielmo Dup-
pengiser, et
Gio. Van Groll
4100 ducati 1640
Per la nave Il leon dorato per fiorini
 pagabili alli magnifici Luca van Ufflen,
et Gio. van Mere
4800 ducati 1920
Per le navi Santa Giustina per fiorini
4100 ducati 1640
Re David per fiorini
3200 ducati 1280
Bonte Koi, o Vacca
macchiata
per fiorini
4100 ducati 1640
55000 ducati 22000
pagabili per queste tre navi in una
sola lettera al magnifico Steffano van
Este. Et saranno per queste tre ducati 4560


--- page 071v---


--- page 072r---


--- page 072v---
Nota delle lettere fatte per
il pagamento del 12mo et 13mo
mese di noleggio per le 12 navi
nella replicata n° 101 sola
