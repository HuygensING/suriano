
--- page 102r---
n° 108 sola
Serenissimo Principe
s’io non havessi trovato esser li signori Stati pienamente avvisati di costà in particolare
della risoluta volontà della Serenità vostra di non lasciar passar le genti del re
di Spagna in Alemagna per il suo Stato li haverei fatti consapevoli
di quel tanto, ch’ella mi significa nelle sue lettere de’ 24 del passato:
con tutto ciò per confermar maggiormente questa risolutione di lei non
ho lasciato di conferirla con qualcheduni. Per abuso questi ultimi
giorni si era sparso, che la Serenità vostra si sarebbe contentata di far passar
a parte a parte sopra li vasselli, o galere di lei le genti ammassate
nel regno di Napoli; ma facile mi è stato il far cader questa voce
fondata sul vano. Come non dubito, che coll’informatione, che
darò al Pasini egli ancora farà riuscir vano quello, ch’è stato
sparso ultimamente in Brusseles del secretario dell’ambasciator del re Ferdinando
che si trova a quella corte, che vostra Serenità haveva concesso il passo a
conditione però, che non passassero più, che cinque galeoni alla
volta. Esso Pasini zelante al solito nel servitio di quella serenissima Republica
me lo ha scritto.
Ho avuto avviso del ritorno dell’Ambasciator estraordinario inglese da Marimont
ove ha visitati li serenissimi arciduchi; ma non ho ancor incontro, che
habbi parlato con quelle Altezze del negotio della tregua; ma
in questi signori vi è opinione, che se potrà il re di Inghilterra amerà più
tosto vederne la prorogatione, o una pace, che che* questi signori
riprendino l’armi.
Questa opinione fa che si confermino anco, che l’andata del suo ambasciatore
in Alemagna non habbi a servir ad altro, che per accommodar
le cose tra Ferdinando, et Bohemi (a’ quali (disse uno) vedendo
quella Maestà non poter assister come forse vorrebbe, per
mancamento di denaro, vorrà almeno portar la pace. Ma lo
stesso mi disse. Bohemi hanno havute buone informationi, et il 
--- page 102v---
 negotiato di Zanthen li è stato portato come per un specchio innanti
gl’occhi, et per tanto doveranno prender il loro vantaggio.
Avvisi non si hanno qui delle operationi di quei Stati, che non pervenghino
all’Eccellenze vostre et più pronti, et più sinceri. Quelli che capitano qui dano
gusto per il rinforzo, che par che Bohemi vadino sempre più prendendo.
Pochi si trovano qui al presente dei deputati delle Generalità; ma avanti
hieri fui col signor Magno di Zelanda a fine di conferirle l’offerta fatta
dal duca di Ossuna di restitutione, et dello stato all’incontro in che
si trovavano le galere, et le mercantie depredate, per communicarla
a’ suoi collega. Egli sorrise, et disse non è chi non sia sicuro, che Ossuna,
et li Spagnuoli faranno tutto per ingannar la serenissima Republica.
Mentre le Provincie particolari vano facendo le loro convocationi ordinarie
qui da signori Stati si attende al radrizzamento dello Stato, et ad agiustar
gl’interessi di fuori: et sperano in particolare trovar ripiego molto
proprio per il comercio commune nelle Indie Orientali colla Natione
inglese, sopra che si travaglia con molto studio.
Il signor principe di Oranges doveva nei contorni di Gheldria andar a
riveder le fortezze di frontiera, ove sono state mandate persone
espresse per assister al lavoro, volendo prevenir al bisogno
mentre si avvicina lo spirar della tregua sopra che sino a quest’hora
non si scorge qual sia la vera inclinatione.
Haverà forse sua Eccellenza trovandosi vicino a Cleves risoluto di passar sin là
a visitar il principe di Brandemburgh, et la moglie nipote di lei.
Qui è stato fatto il comento sopra tal andata, che sia per il matrimonio
del qual scrissi riverentemente alla Serenità vostra colle mie de’ 5 del passato.
Alcuni lo tengono per fermo; ma che sarà più tosto per il principe
Henrico, altri che non; ma se andasse innanti questo parentato
stante qualche cessione che potesse conseguitar di pretensioni 
--- page 103r---
 nei stati di Cleves, et di Giuliers servirebbe per un gran stabilimento
di riputatione, et d’auttorità in questi paesi per la casa di Nassau.
Da precedenti lettere mie, et dall’ultime d’hoggi otto qui aggiunte
replicate haverà la Serenità vostra inteso, come sfortunatamente è passata
la levata del Pach. Egli si trova ancor a Roterdam solecitan-
do la ricuperatione di quello che potrà del denaro esborsato.
Et io (et lo dico con ogni sincerità) sento patimento gravissimo d’animo
per il servitio di lei.
Al suo luocotenente capitan Cortlant rivenuto a me ho convenuto dar
altri settanta fiorini non li bastando li primi per far il viaggio, ma
sotto obligatione del capitan Pach di che ne do pur conto alli illustrissimi
signori proveditori all’armar.
Speravo pur un giorno doppo più, et più instanze fatte haver quei benedetti
conti di Amsterdam; ma ancor sono allo stesso aspettando. Io non
so se sia negligenza dei ministri, o qualche altro rispetto. In
Nort Holandia ho convenuto rimandar li conti per dilucidatione
et perché mi trovo pronti, et spediti quelli di Roterdam, ho stimato
bene di mandar questi con li roli delle tre navi di quella
repartitione vi sarà anco aggiunto il primo conto, et la memoria
chiamata nell’ultimo ch’è in fiamingo con li primi se ben dell’
ultimo ne mando anco una copia tradotta in italiano. Per dilu-
cidatione del tutto il signor Antonio Luz sarà molto proprio.
Mando anco con questa la nota della quantità, et del costo delle munitioni
poste nel vassello Il leon felice, che non ho potuto haver se non
questa mattina da Amsterdam dal mercante, che le ha fornite. Gratie [etc.]
Dall’Haya a’ 11 giugno 1619
di vostra Serenità
humilissimo, et devotissimo servitore
Christofforo Suriano

--- page 103v---
Al serenissimo principe di Venetia
n° 108 sola

