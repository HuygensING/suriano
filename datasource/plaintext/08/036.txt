
--- page 192r---
n° 124


--- page 192v---


--- page 193r---


--- page 193v---


--- page 194r---
2da
n° 124 comincia 123
Serenissimo Principe
hoggi otto inviai alla Serenità vostra nelle lettere n° 121 la deliberatione fattami
haver dalli signori Stati
intorno il
trattato di Unione, et aggiunsi et nelle lettere, et in
scrittura a parte quello, che havevo cavato, esser
desiderio di qui, et io stimavo necessario haver per infor-
matione, per dar forma al trattato di detta Unione,
che è la sola, che qui si aspetta: hora mi occorre
aggiungerle, che nel partionevole del danaro, che questi signori
haverebbono a dar in luogo de’ navi, dove nella
scrittura è detto, che si doverebbe avvertir due
mesi antecipatamente, ho cavato, che non vi vorrà
tanto tempo. Quello, che importa grandemente
di sapersi da me, è per la libertà del traffico, o
commercio, mirando questo nel traghetto del golfo,
havendo osservato, che questi mercanti haverebbono
gran volontà di poter col assenso di lei passare, et
ripassare senza esser ricercati; il che non si promettono
altrimenti che col mezo dell’aleanza tra quella
serenissima Republica, et questi stati: punto considerabile,
come doverà esser espresso: il che deve provenire dalla
prudenza della Serenità vostra.

Mi è stato dimandato da alcuni de’ signori Stati, se
havevo spedita la loro risolutione a vostra Serenità
onde veggo sempre più inclinata la volontà, che
si prosegua a dar forma a quest’unione, che
tengono già incaminata, et il principe di
Oranges in particolare mostra desiderio, et affetto
alla sua perfettione.


--- page 194v---
Li Bohemi hanno avvisati li signori Stati della conclusione di accordo
fatto tra essi la Stesia, la Moravia, et Luseninch, se non fatto, di che
hanno sentito particolar contento, et più godono de’ continuati avvisi
che vengono, che vogliono mantenersi, et difender la libertà.
Di Francfort non si ha altro nuova, che la sola dell’uscita da
questa città del re Ferdinando, viene publicata per andar a
caccia, et a luochi di piacere, particolarmente essendo passato a Armenstat
ma si tiene che sia stato pretesto per evitar la poca riputatione,
che acquistarebbe di tenersi in luoco sì conspicuo senza haver
quella piazza che pretende nel convento elettorale. Dà tempo a’ suoi
partiarli di andar disponendo le cose al suo vantaggio. Ancor
le lettere portano che gl’uni, et gl’altri elettori stiano forti per
la loro opinione separati gli ecclesiastici dai secolari con tutto questo non
si è potuto ancor penetrare l’assoluta volontà di Sassonia se veramente
inclini alla parte del Palatino, et Brandemburgh; et in questa
dubietà, et nel cupo delle attioni de’ suoi ministri si tiene che
più tosto inclini al portar Ferdinando, coll’essempio della passata
elettione d’imperatore, che si usarono dei medesimi tiri di neutralità, che
in fine si gettò nell’elettione di Matthias. Alcuni vogliono
affermare, che Sassonia, mentre Ferdinando se ne veniva
a Francfort si sia abboccato seco, et gli havevamo detto che poteva
creder, che tutto dovesse passar bene per li suoi interessi, et che
poteva assicurarsene per la parte sua. Al signor Principe è stato
portato questo particolare, et li signori Stati ne hanno anco havute
lettere. Vostra Serenità deve haver più certa informatione.
Vorrebbono questi signori, che li principi dell’Unione si fossero armati
prima di quello, che hanno fatti, o almeno in luoco di otto mille
havesser levati dodici milla fanti, come li havevano consigliati
a fare la cavalleria di questi paesi, è pronta: ma non vi è ap-
parenza, ch’ella si muovi, mentre quella de’ serenissimi arciduchi 
--- page 195r---
 non esca dal Paese; che al presente non se ne sente novella.
S’è inteso che ’l re di Polonia habbi spinte alcune delle sue truppe verso la
Slesia per far diversione a profitto di Ferdinando da quella parte;
ma che quei popoli non stimavano l’incontro non essendo di momento.
Si vorrebbe volentieri sapere il fine a che miri il signor duca di Savoia
coll’armi, che viene qui detto, ch’egli levi, me ne addimandò hieri
il signor principe Mauritio, et mostrò anco curiosità grande di
saper perché il Re catholico habbi spedito il principe Filiberto in
Italia.
Doppo l’arrivo che s’è inteso di lui a Messina con l’armata s’è qui
sparsa voce, che sia passato, o era presto a far passar dodici
milla soldati per il golfo di vostra Serenità, che non incontrava ostacolo
et da più di uno mi è stato addimandato s’era vero. Io rispondo
di no: con tutto ciò vi è l’impressione, la quale non può durare
se non in quelli, che non intendono gl’interessi di quella serenissima Republica.
Io non havendo ricevute né la passata settimana, né l’altra lettere
della Serenità vostra mi regolo nelle risposte coi precedenti avvertimenti
di lei.
Stano qui con martello attendendo quello che seguirà del matrimonio
d’Inghilterra con Spagna. Sentono mal volentieri a parlarne, er vor-
rebbono bene, che fosse divertito per qualche accidente. Il signor general
Sicil, che questa mattina è stato a pigliar licenza da me
partendo per Inghilterra, m’ha confermato esser il Re molto avanti;
ma mi ha detto, che per sua opinione teneva, che non fosse seguito
esso matrimonio; o almeno aggiunse non vorrei, che seguisse, come
anco molti, et molti della Natione sono contrari. Il signor ambasciator
Carleton non ne parla né molto, né poco. Gratie etc.
Dall’Haya a’ 20 agosto 1619
di vostra Serenità
humilissimo et devotissimo servitore
Christofforo Suriano

--- page 195v---
Al serenissimo principe di Venetia
2da
n° 124 comincia 123

