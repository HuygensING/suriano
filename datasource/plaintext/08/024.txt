
--- page 120r---
Sola
n°113 comincia 112
Serenissimo Principe
conforme a quello, che scrissi con precedenti lettere mie sopra il negotio di
unione, che doveva trattarsene in questa ultima Congregatione di Holanda,
così è seguito. L’affare fu preso per mano, et consultato nelli ultimi tre
giorni della riduttione, che si disuni sabbato passato, et è stato concluso
di auttorizar li deputati della Provincia nei Stati Generali per trattarne
con gl’altri delle altre Provincie per venir poi in conferenza meco.
Mi è stato riferto, che in generale tutti si sono mostrati inclinati
all’unione con vostra Serenità; in particolare nondimeno vi sono stati di quelli,
che hanno considerato haversi la serenissima Republica retto sempre con termine
di molta prudenza; che non sia stata così facile ad intraprendere, et im-
pegnarsi in affari di tanta consequenza, com’è quello di un’unione,
senza maturo consiglio; che temendo per questo, ch’ella dovesse cami-
nar tuttavia del medesimo piedi non erano certi se nello stringer non si
fossero trovati degl’intoppi, et delle contrarietà; di maniera che
si fossero poi pentiti di haver aperta la bocca; che la serenissima Republica
haveva li suoi rispetti quello della religione, et altri; che fu ri-
mostrato, che queste Provincie sarebbono state le prime a soccom-
ber alle spese; et fatte altre considerationi portate alcune da
spiriti inclinati assolutamente all’effetto dell’aleanza, ma timorosi
del successo; da altri, che non intendono così bene gl’affari di Stato
come molti n’erano nella detta assemblea, et da altri, che non
sano far distintione da risparmio a vantaggio. Come vi sono
stati di questi discorsi; così anco dall’altro canto da quelli,
che intendono la materia, et il beneficio dell’una, et l’altra Republica
si sono andate dibattendo facilmente le poco stabili difficoltà, por-
tando l’antiquità di una tanta Signoria l’essempio di più, et 
--- page 120v---
 più aleanze, ch’ella ha contrattate con imperatori, con re, et altri potentati,
la ragione, che ha di esser gloriosa della sua grandezza, et del suo pru-
dente governo, et che di qua non si doveva far alcun dubio del venir
in communicatione perché si erano havuti tanti segni, et testimonii
per parte della serenissima Republica di voler attender al stringer l’amicitia
con questi stati; che per la spesa tanto poteva troccar alla serenissima Republica
che a queste Provincie esser le prime se alle Provincie il vantag-
gio era di tenersi lontane l’armi di Spagna, et sostener la
grandezza di un tanto dominio, com’è quello di Venetia; poten-
dosi presuporre, che da Spagnoli dovesse venir il colpo, che se la serenissima
Republica havesse havuto ad assister si poteva ognuno assicurar delle sue
promesse, et volentieri sarebbe concorsa per preservar questi Stati,
che caminano col suo interesse, et tenir a sé stessa l’armi lontane
et finalmente si è risoluto quanto ho detto di sopra. Il signor Principe con
chi ultimamente mi sono trovato mi communicò la risolutione di detta
assemblea, mostrandone gusto, perché pareva, che da questa dipen-
desse in gran parte la condotta di questo negotio. Mi replicò che
anco le altre Provincie erano inclinate, et che forse questa
settimana si haverebbe preso l’affare per mano. Io dissi all’Eccellenza sua
come anco ad altri con chi in questi doi o tre ultimi giorni mi
sono trovato, che havessi atteso ciò che mi fosse stato
conferito per poterne dar parte a vostra Serenità. Ben mi aveggo per quanto
ho potuto scoprire, che si condescenderà a dar denari in caso, che la
Serenità vostra non habbi a far di vasselli, et forse anco si penserà al punto
della diversione; ma come materia, che ha bisogno di molto reflesso
non se ne può ancor scoprir il vero senso. Sta al presente in Frisia 
--- page 121r---
 ridotta quella Provincia, et questo forse potrebbe far portar un poco più
innanti la risolutione; ma non può esser per molto tempo. In tanto (mi
è stato detto) che non si tralascierà di parlar, et consultar dell’affare;
ma secondo la natura del Paese, che camina nelle cose sue con una
ordinaria lentezza, non muove, né mette piedi che all’accostumato;
et poi l’accidente delle turbolenze ha data anco maggior alteratione
al naturale.
La passata settimana sono questi signori, stati impediti con questi ministri, de’
quali le scrissi hoggi otto con lettere de’ 2 et sono qui aggiunte
replicate, che saldi, et fermi nella loro opinione di non voler
altrimenti prometter di non haver a predicare, o far essercitii proprii
del loro ministerio sia privatamente, o publicamente, in fine essi signori
Stati li hanno dato l’essilio, et fattili accompagnar fuori del Paese.
Di quindeci uno si è dichiarato d’ubidire; ma delli restanti, doi
hanno voluto andar a Benten, doi a Cleves, et li rimanenti
si trovano al presente nelle terre neutrali ai confini di Bolduch
et nel loro essilio sono dichiariti, come semi di perturbatione
et è gran cosa, che sempre hanno tenuto detto, che dovevano seguire quello, che li veniva detato dalla sua conscienza ancorchè
ella fosse depravata.
A queste per quanto si può comprender seguitaranno anco degl’altri,
che non vorranno ubidire. Et questi signori et sua Eccellenza affaticano
giornalmente per levar tutte le radici del male, et assoppire tutte
le male intelligenze, et si spera, che ogni cosa haverà buon effetto,
massime che questa setta arminiana non ha capo né consiglio.
Il mal successo delle cose de’ Bohemi dà gran pena a questi signori per il 
--- page 121v---
 peggio, che dubitano li possi avenire, né par loro di poter sperare
che si habbino a mantenere, mentre hanno così pochi aiuti, et che li
principi dell’Unione siano sì tardi nelle loro risolutioni. Veggono
bene, che di poca sussistenza può esser a quei stati li doicento
milla fiorini di Alemagna risoluti nella dieta di Helbrun di
darseli dall’unione di ottocento milla, che addimandavano
spiace in estremo, che Norimbergh, et l’altre città di detta
Unione non voglino assister, né contribuire. Il marchese di Branden-
burgh si escusa con li affari di Cleves, et col pensiero, che
deve haver a quelli della Prussia; non si promettono, che ’l Lant-
gravio di Hassia sia per far cosa alcuna perché si vede, che non si muo-
ve né si è mai mosso; onde concludono, che col solo aiuto di
qua malamente possino star in piedi, et che finalmente converanno
ceder alla necessità. Non si parla della Serenità vostra assolutamente, se ben
alcuni haverebbono ben caro, ch’ella dasse qualche soccorso di
denaro; ma sapendo le spese, ch’ella sostiene, et il profitto, che sin
qua ne hanno cavato Bohemi non si fermano in tal proposito.
Parmi, che questi signori siano risoluti di continuar, accorrendo, et potendo
servire il soccorso promesso; ma quanto a levata di genti per detti
Bohemi dureranno fatica quelli, che sono qui al presente a tal
effetto a poterne haver l’assenso.
In discorrendo col signor principe Mauritio venimo a proposito del
viaggio del fratello principe Henrico, intorno al quale mi disse,
che haveva al partir suo havuta da lui certa sua memoria
di quello haveva trattato meco, et che vedendo non poter risolversi
per hora alcuna cosa così facilmente prima del suo ritorno, mi diceva 
--- page 122r---
 che gli haveva promessa qualche difficoltà circa l’assoluta dichiaratione
del titolo poichè si diceva conveniente a quello del conte di Vademont
ch’era necessario dirlo espressamente; così anco circa al commando
da chi lo doverà ricever parendo che vi doverebbe esser più di
un commandatore sopra lui, et che ’l conte Gio. Ernesto era stato a
miglior conditione; et quanto alla giustitia sopra le truppe
anco in questo vi era difficoltà nell’animo (disse) di mio
fratello, non essendo assicurato, ch’egli per il castigo habbi
ad haver auttorità sopra le truppe del suo commando. Et
aggiunse resta il punto essentiale di assicurarsi la serenissima
Republica di haver esso mio fratello in ogni caso. Questo è
necessario, che venga da signori Stati, et bisognarà praticarlo
con le altre conditioni; et per me non veggo, che si possi far
prima del suo ritorno, che sarà fra quattro, o cinque
settimane. In tanto voi haverete forse altri più espressi
commenti. Io risposi a sua Eccellenza colli stessi concetti commandatimi
da vostra Serenità, la quale sente, ove si fondino le difficoltà, che
sono l’istesse scritte da me a’ 25 del passato. Et mi sono
molto ben aveduto, che sua Eccellenza ha dell’inclinatione all’affare
ma lo stato, et le conditioni di questi doi principi li
portano ad aspirar’ a quello, che par loro di meritare.
Et ella per tanto mi dirà ciò che stimerà di suo servitio, et
servi ad obligar sua Eccellenza. Gratie etc.
Dall’Haya a’ 9 luglio 1619
di vostra Serenità
humilissimo, et devotissimo servitore
Christofforo Suriano

--- page 122v---


--- page 123r---


--- page 123v---
Al serenissimo principe di Venetia
2da
n° 113 comincia a 113

