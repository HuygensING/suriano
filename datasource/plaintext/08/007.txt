
--- page 040r---
Serenissimo Principe
il magistrato di Encusen col mezo del suo secretario mi ha fatto rappresentar
l’aggravio, di che pretende esser sollevato Pieter Dirichson Dol patrone
di un vassello, che noleggiato dal signor Alessandro Lancelotto mercante in
Genova per caricar formenti a Durazzo è stato li giorni passati
trattenuto dall’armata di vostra Serenità, et fatto scaricar esso formento per
servitio di lei. Non havendo il detto Lancelotto ricevuto il formento
non ha voluto al detto marinaro pagar il suo noleggio stipulato
per mese in reali da otto quattrocento cinquanta: et dicendo di
esser stato sopra il detto viaggio tre mesi, et sei giorni fino al
tempo che è stato scaricato pretende per ciò mille quattrocento
et quaranta di detti reali da otto; et di più l’interesse di
settecento ducati, quali per necessità il detto marinaro Pieter
Dirchson ha presi ad interesse, non havendo ricevuto il pagamento
del suo noleggio. Ancorché io habbi fatto apparere al detto
secretario non esser costume della serenissima Republica, o de’ suoi rappresen-
tanti il pigliar cosa alcuna, et massime fuori de’ vasselli di questi
paesi, che non diano intero contentemento in ogni modo m’è andato
confermando che l’huomo non era stato sodisfatto del suo noleggio
et che non potendolo haver dal mercante, che lo haveva noleggiato
era di dovere, che si drizzasse a vostra Serenità come a quella nel cui servitio
è restato esso formento: et tanto m’ha replicato per nome
dei borgomastri, et magistrato della detta città, che non ho
potuto tralasciar di sodisfar all’instanza con rappresentarle
il successo, la pretensione, et il desiderio di detti signori che esso
marinaro habbi il suo pagamento. Gratie etc.
Dall’Haya a’ 18 aprile 1619
di vostra Serenità
humilissimo et devotissimo servitore
Christofforo Suriano

--- page 040v---


--- page 041r---


--- page 041v---
Al serenissimo principe di Venetia


--- page 042r---
Copia di scrittura in francese datami per nome del signor principe Henrico
tradotta in italiano et posta a capo per capo come sta
nell’autentica
[1.] Proiet des conditions sur lesquelles on pourroit accepter la charge de general
des troupes de deça les monts au service de la serenissime republicque de Venise.

[1.] Proietto delle conditioni sopra le quali po-
trebbe accettarsi la carica di general delle
truppe di qua dai monti al servitio della
serenissima Republica.
Questa carica s’intende simile a quella
del conte di Vademont quanto al titolo, ma
quanto alle conditioni, et oblighi si deve
alterare secondo che parerà alla serenissima Republica
et sarà stimato accettabile.
2. Primierement sy le dict general en l’exercice de la dicte charge n’a à
recognoistre superieur, et commendeur aultre que ce lui qui portera
tiltre, et qualité de capitaine general de l’armée.

[2.] Primieramente se ’l detto generale nell’esser-
citar la detta carica non ha a riconoscer
altro superiore, o commandatore, che quello
che porterà il titolo, et qualità di capitano
general dell’armata.
Intende di dover obedir colla carica
di general delle truppe di qua dai monti
a quel capo, che haverà il supremo
commando nell’armata, oltre il gene-
ralissimo rappresentante la serenissima Republica.
In questo sarà necessario che sia specificato
se doverà anco prestar obedienza alli
illustrissimi proveditori, et altri rappresentanti sua
Serenità in absenza del generalissimo.
3. Si l’on donne au dict general iustice souveraine, et absolute sur les troup-
pes de son commendement s’il donne les commissions, et pouruoit à toutes
les charges vacantes.

[3.] Se viene data al detto generale giusti-
tia soprana, et assoluta sopra le trup-
pe del suo commando, et se darà
le commissioni, et provederà alle cariche
vacanti tutte.
In questo par che sia ordinario, che
un tal capo di militia habbi la sua
auttorità retta conforme all’uso dal Consi-
glio di guerra. Et quanto alla distribu-
tione delle cariche vacanti non so l’autto-
rità, che haveva il conte di Vademont.
Starà adunque alla serenissima Republica di
farne la dichiaratione.

--- page 042v---
4. Si l’on luy veut entrenir en temps de paix comme en temps de guerre un regi-
ment de gens de pied de 12 ou 15 compagnies suivant les guaies, et conditions qui
seront arrestes ci apres, et ce pour conserver un fond de milice dont on puisse tirer
personnes d’experience, et capables d’estre emploies aux charges.

4. Se se gli vuol trattenere in tempo di pace come
in tempo di guerra un reggimento di genti da
piedi di dodici o quindeci compagnie in con-
formità delle conditioni che appresso saranno
stabilite, et questo per mantener un fondo
di militia della quale si possino tirar persone
d’esperienza, et capaci di esser impiegate nelle
cariche.
Questo è per modo di avviso perché starà
alla serenissima Republica far quello, che stimerà
di suo servitio, et tanto viene detto
rispetto, che par che si habbi cavato
che al conte di Vademont veniva intartenuta
qualche cavalleria, et infanteria in tempo
di pace.
5. Si l’on luy entretien parelliement en temps de paix, comme en temps de guerre
quattre hommes de commendement en l’infanterie, avec tiltres, et gaies de coronel
et trois à la cavallerie à fin de pouvoir conserver de personnes de merite, et qualité dont
on se puisse servir utilement, et asseurement par la levée dont sera faiet
mention cy dessus.

5. Se gli è parimente trattenuto in tempo di pace,
come in tempo di guerra quattro huomini di
commando nell’infanteria con titolo, et paga
di colonello, et tre alla cavalleria a fine di
poter conservar persone di merito, et qualità
delle quali si possi servir utilmente per la levata
di che sarà sopra ciò fatta mentione.
Questa propositione è anco per avviso, che
si rimette alla prudenza di sua Serenità per il suo
miglior servitio, come anco per il trattener li
detti soggetti darà la serenissima Republica quella pen-
sione alle persone loro, che stimerà a proposito
et ragionevole massime per il tempo della
pace.
6. Pour le gaies, et traictement de la personne du dict general on se rimettera pure-
ment, et simplement à la liberale discretion de la serenissime Republicque.

6. Per la paga, et trattamento della persona del
detto generale si rimetterà puramente et
simplicemente alla liberale discrettione della
serenissima Republica.
Non ha voluto dichiarir il stipendio
ma chi ha parlato ha mostrato di creder, che
la serenissima Republica non vorrà trattarlo meno del conte
di Vademont. Ma li fu considerato, che ’l
Conte haveva carica di gran condotta di genti
et che vi erano delle altre considerationi.
La risposta fu, che si assicurava il signor Principe
che sarebbe stato trattato conforme alle sue
qualità; ma che si protestava di non mi-
rar a questo; ma all’honor che li faceva
la serenissima Republica.

--- page 043r---
7. Et moiennant les conditions ci dessus le dict general s’obligeroit de faire la
levée de dix mil hommes de pied, et mil de cheval toutes et quante fois qu’
il en seroit requis, et avire à temps par la serenissime Republique pour lettres
de la quelle levée se pourroit faire plus ample traicté à conditions iustes,
et raisonables lors que la dicte charge seroit acheptée, et aprouvée de
part, et d’aultre. Et pour ceste raison ne seroit pas mal à propos que
monsieur le resident eust particuliere charge d’en accorder à fin de
abreger le temps, et en avoir pas la paine d’envoier, et reanvoier si sou-
vent à Venise par une mesme chose.

[7.] Et stanti le conditioni dette di sopra il detto
generale si obligarebbe di far la levata di
diecimilla huomini da piedi, et mille da
cavallo, sempre che sarebbe ricercato, et
avertito dalla serenissima Republica opportunamente
con lettere per la qual levata si potrebbe far
più amplo trattato a conditioni giuste,
et ragionevoli allhora che la detta carica
sarebbe accettata, et approbata da una,
et l’altra parte, et per questa ragione
non sarà mal a proposito, che ’l signor residente
havesse particolar carica di accordare a fin di
abreviar il tempo, et non haver la pena d’
inviare, et reinviare così spesso a Venetia per
una medesima cosa.
Si offerisce di far oltre li diecimilla
fanti anco mille cavalli; ma s’intende
però sempre, che possi haver il passaggio
non essendo apparenza di poterli condur
per mare, se non fosse di condur gl’huomini
imbarcandoli con le loro armi, et altri arnesi
et che la Republica li facesse di là metter a cavallo.
Ma altrimenti li convertirebbe in tanti
fanti da piedi doi milla, o tre milla più
del suo obligo.
 Li diecimilla fanti vorrebbe ridurli sotto
cinque colonelli doi di questo Paese, uno
francese, uno inglese, et uno alemano
per haver più facile, et più pronta la levata
la quale dove si facesse dovesse anco esser
coadiuvata dalli ambasciatori, o ministri di
sua Serenità per il suo compito buon effetto
li quali anco sia in Francia, o in Inghilterra o
altrove provederanno dei vasselli per imbar-
car le genti. Il qual carico lo lascierà
alla dispositione di sua Serenità perché faccia quello, che le tornerà conto, non volendo che si
pensi che vogli profitar in questo; et tanto pagarà per la soldatesca per li viveri quanto si
potrà accordar con li patroni dei vasselli.
Colla divisione di x mila fanti sotto cinque colonelli è compreso il numero di 150 teste per compagnia
et in una truppa sì grossa, come in ogn’altra parmi, che sarebbe meglio, che le compagnie
fossero forti di doicento fanti. Tuttavia starà a sua Serenità il dir il più, o il meno secondo
che stimerà a proposito, o come le haveva il signor conte di Vademont, dichiariando in questo il
numero perché io non lo so.
Si lascia intender il signor Principe, che quanto alla paga dei capitani, et dei officiali
et soldati in generale a quel piedi sopra il quale si trovano al presente le militie olramantane
che sono al servitio di sua Serenità, o quello che fosse da lei stabilito.
Per la levata anco si accommoderà al ragionevole. Al conte Gio. Ernesto di Nassau furono dati
14 fiorini per testa per la levata, et dodici et mezo al colonello Anstenraedt non ho potuto cavar
quello che si pretende dal signor Principe. Vostra Serenità ha da dichiarir il suo senso, et si tirerà anco meno
se sarà possibile di quello che ha havuto l’Anstenraedt.
Mi è stato replicato se non havendosi detto carica di general delle truppe di qua da’ monti
fosse stimato bene che havesse la carica di marascial di campo generale, che doverebbe comman-
dar all’armata in mancamento di quel capo, che havesse il commandamento supremo. Oltre il generalissimo come
quello che rappresenta la stessa Republica come di sopra.

--- page 043v---
2.
Scrittura per il principe Henrico di
Nassau
nel n° 98
