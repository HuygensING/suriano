
--- page 053r---
n° 100 sola
Serenissimo Principe
venerdì mattina mi furono mostrati li marinari nel vassello Il leon felice;
et felicemente appunto il doppo desinare fece vela a vista mia
in mare, et col buon vento, che ha continuato sarà innanti assai.
Il giorno della mostra, che fu a’ 26 comincia conforme al noleggio, il primo mese.
Qui aggiunta mando copia del rolo di detti marinari ne sono cinque
più delli ottanta. Haverebbono li compartecipi voluto, ch’io glieli
facessi buoni; ma non ho voluto aggravar di maggior spesa la Serenità vostra
onde si sono risoluti di lasciar, che passino anco questi con
gl’altri, perché occorrendo possino mettersi in piazza di qualcheduno
che si perdessero per viaggio. Ma venendo costì tutti non dubi-
tano, che vostra Serenità non sia per dar ordine,
che habbino ad essergli fatti buoni.
Al Capitano del vassello, oltre la patente ho data instruttione
a parte, et di tutto vostre Eccellenze haveranno copia per vederla a loro
sodisfattione.
Furono presenti alla mostra doi del magistrato dell’amiralità di
Amsterdam. Volevano li partionevoli, ch’io li conducesi; ma
parendomi non necessaria più che tanto questa spesa a vostra Serenità
dissi, che non ne volevo far altro: onde anco in questo
risolsero di far essi la spesa, che sarà stata di più di
quattrocento fiorini, senza un presente che pensano di dover
dar a detti signori.
Sì come ho trovata la gente buona; così anco sono restato sodisfatto
del corpo del vassello, et del suo armamento essendo tutto in
buon punto. Et a dir la verità non so se venendo altra
occasione di armar altri vasselli ancorché fossero in qualche
quantità mi risolvessi di passar per le mani delle Amiralità
per far l’equipaggio, se non fosse per l’auttorità, ma credo assolutamente
che lo farei col mezo de’ mercanti, parendomi il più spedito 
--- page 053v---
 senza gran pensiero, et con schivar molte spese al publico, il che non
è successo nelli dodici; et nell’ordinar questo vi è corsa per
vostra Serenità la sola spesa per il noleggio, et per il tempo, che per esso
mi sono trattenuto in Amsterdam; et questa ultima nel
viaggio del Tessel. Con tutto ciò pregarò Iddio, ch’ella non
ne habbi più bisogno.
Mi sono contentato, che alcuni partionevoli mettino qualche
apprestamenti, et viveri in detto vassello per servitio di alcuni
altri, che sono all’armata. Et ne haverà la Serenità vostra qui ag-
giunta la nota.
Accordai al borgomastro Pavoni, che mettesse qualche cosa per doi navi
nelle quali ha parte; ma dalla nota vedrà, che vi è una
buona quantità di viveri, et di diversi apprestamenti, che tutti
però ha portati a vassello, senza pigliar la licenza dal
magistrato dell’Amiralità; che vuol dire senza pagar la
solita gabella: onde quei doi signori hanno presa copia della
lista per farne relatione in Amsterdam al suo ritorno; et
mi hanno affermato, che se non era per non far perder il buon
vento per l’uscita della nave (et così far deservitio a vostra Serenità)
haverebbono fatta scaricar ogni cosa, et mandatala al loro
officio confiscata. Non si sa quello ne succederà perché l’autto-
rità del detto Borgomastro è grande, né credo che haverò
petto di contrastarli. Io al Capitano ho commesso et di bocc[a et]
per scritto, che non lasci uscir alcuna cosa senza espresso […]
dell’eccellentissimo signor Capitano generale, o di chi haverà questo particolar carico
per quello potesse esser posto nel vassello, ch’io non lo sapessi.
Di ragione di vostra Serenità per servitio della nave ho fatti caricar cent[o]
barilli di polvere di cento libre l’uno, che sono dieci miara[…] 
--- page 054r---
 delle balle, delle crosate per li canoni, et moschetti, et tre botte di
corda da fuoco, come ne haverà la Serenità vostra anco più distinta
nota.
Mi trattenni in Amsterdam un giorno di più di quello che scrissi
a vostra Serenità nelle mie lettere de’ 22 qui aggiunte in replica, onde
hebbi campo di trovarmi colli signori di quell’Amiralità, et parlar
con loro toccante il pagamento de’ viveri, et il denaro per li
marinari delle dodici navi. Mi promessero di darmi quanto
più presto il conto; ma quanto alli marinari haverebbono
voluto, che fossero venuti li roli con li morti; così anco quelli
di Encusen mi dissero et prego vostra Serenità; che se non me li haverà
mandati sin qui, me li facci havere, come la pregai anco con
altre mie.
Quelli di Amsterdam in particolare restano scandalizati, che delli marinari sopra
le navi della loro repartitione siano soli diecisette, che voglino
esser pagati qua; et non sano veder come potersi liberare dalla
molestia di queste donne, ch’io debbo chiamar importuna, et
insolente per la prova, che ne feci: perché nell’uscir dal Ma-
gistrato in dieci, o dodici mi si attaccorono al mantello, et gri-
dando nella loro lingua parevano, che volessero amutinar
contra di me. Hebbi vantaggio, che uno dei miei servitori par-
lava fiamingo, che si attaccorono a lui, et io in tanto hebbi
campo di uscir del cortille. Così ben spesso fanno contro
li deputati dei detti collegi; et pochi giorni sono a Ro-
terdam tirorono il mantello da dosso, et il capello di
testa ad uno di quei signori. Sono temerarie il rigor non vale,
et la modestia non giova.
Spedite le presenti partirò per Roterdam per pigliar in rolo una 
--- page 054v---
 parte delle genti del capitano Pach; et per il restante forse mi converrà
andar in Amsterdam. Soliciterò quanto più si potrà anco la
speditione di questi bombardieri.
Tornai qui sabbato a notte né ho trovato molto di nuovo.
Solo il capitano Frinch attende alla sua levata di
mille moschettieri per li Bohemi. Si vano facendo le compagnie
di cavallaria per il marchese di Durlach, et parmi che gl’altri
principi dell’Unione si armino quietamente ognuno per la parte sua
come anco intendo che quei principi, et questi signori habbino
volontà, et concorrino uniti per portar all’Imperio il duca
di Baviera, se però egli vorrà attender al titolo d’imperatore
et che si avedono molto bene, che difficilmente li riuscirebbe in
uno della religione riformata per le gelosie, et per la tema di
maggior contrasto, che non è quello di tentar l’esclusione dell[a]
casa d’Austria.
Si vano in Brabant continuando le levate con diligenza. Il conte Gio. di
Nassau è di ritorno dal Tirolo a Brusseles, et publica have[r]
havuta permissione di far la levata del suo reggimento in
quello di Treveri; ma non viene creduto. Gratie etc.
Dall’Haya a’ 29 aprile 1619
di vostra Serenità
humilissimo, et devotissimo servitore
Christofforo Suriano

--- page 059r---


--- page 055r---
Lettere n° 100 dall’Aia di 29 aprile 1619
Copia
Instruttione per voi capitano Dirch Hartocson capitano del
vassello nominato Il leon felice armato per servitio
della serenissima Republica
Havend’io Christofforo Suriano secretario et residente per la serenissima republica di
Venetia etc. appresso li signori Stati Generali delle Provincie Unite dei
Paesi Bassi accettato, et confirmato voi strenuo Dirich Hertocson
in nome di detta serenissima Republica per capitano della vostra nave nominata
Il leon felice fatta armar da me ad uso di guerra di commanda-
mento di sua Serenità haverete ad essercitar detto carico fedelmente
et lealmente, come si conviene ad huomo, che ha caro l’honor p[ro-]
prio, et della Natione. Questo è il fondamento col quale mi [sono]
mosso ad accordarvi la carica sudetta, dovendo voi osservar
in tutto il giuramento, che havete già prestato in mano mia
di bene, et fedelmente servir il serenissimo dominio di Venetia con quei
termini, conditioni, et regole, che sono espresse nella vostra
patente data sotto questo giorno, et nella capitulatione, et
accordo del noleggio della detta nave, et altri, che di tempo
in tempo, et secondo l’occasione si aggiungeranno dall’eccellentissimo
Capitano generale da Mare, suo Vice gerente, o altri rappresentanti
della serenissima Republica a’ quali haverete voi a sottomettervi.
Et essendo voi già del tutto pronto, et alla vela, essendo il vento
buono, et proprio coll’aiuto di Dio per uscir da questo porto
del Tessel, non ritarderete punto a far vela, et mettervi
al mare, caminando a drittura per rendervi prontamente nel
golfo di Venetia, et all’armata della serenissima Republica non vi
arrestando in qual si sia porto, spiaggia, o altro luoco di
mare; non toccando alcune isole, città, o terre, se non arrivato nel golfo di Venetia all’obedienza dell’eccellentissimo signor
Capitan general da Mare in conformità delli commandamenti che ivi
troverete, o pur potreste haver prima d’entrar in esso golfo
dagl’illustrissimi signori rettori di Corfù per li quali haverete lettere mie 
--- page 055v---
 et però ad essi farete al più tosto, che sia possibile noto il vostro
arrivo a quell’isola prendendo lingua o nell’imboccar del golfo
o prima, ove si trovi l’armata della serenissima Republica per transferirvi
ad essa con il detto vostro vassello, et marinari.
Nel viaggio, che farete a qual si sia impedimento, o offesa, che per caso fosse
tentata contro di voi doverete vivamente ostare. Nel resto non
tentarete, né ricercarete occasione alcuna la quale possi ritardar
il vostro camino, havendo anco particolar mira, che sia fatto colla
debita, et conveniente riputatione della serenissima Republica oltre il
servitio, che in tutto procurerete.
Et perché l’eccellentissimo signor Capitano general da Mare o suo Vice gerente sappi ciò
che haverete rancontrato nel viaggio tenirete, et farete tener
nota distinta del tutto per farne il conveniente raporto, et
sodisfar a quello, ch’è debito, et conveniente.
In tutto il corso del viaggio doverete metter regole tali sul detto
vostro vassello, che vaglino a tener in freno li marinari, sì che
vivino nel timor del Signor Dio, prestino la debita, et pronta obedienza
et la medesima habbino a prestar alli rappresentanti la serenissima Republica.
Ordinarete, che ’l viaggio sia fatto tanto toccante il consiglio quanto
nell’operare con honore, et servitio di sua Serenità, et che passi buona
corrispondenza tra tutti li vostri marinari.
Non lascierete uscir della vostra nave alcuna cosa sia de’ viveri, o
altro caricato in essa senza particolar conoscenza, et ordine espresso
dell’eccellentissimo signor Capitano general da Mare, o di chi in suo luoco haverà il
supremo commando nell’armata.
Doverete alli medesimi dar conto particolare delli cento tonelli di polvere
tre barilli di corda, et della quantità tutta di balle, crosate
et catene che ho fatte metter nel detto vostro vassello per 
--- page 056r---
 servitio, et difesa di esso, tutto di ragione della serenissima Republica.
Farete far nota distinta, et giusta del mancamento di cadaun mari-
naro, notando il giorno preciso o della morte o fuga di
alcuno di essi.
Per gl’amalati osserverete quello, che comporta la carità christiana
con assisterli delle cose necessarie.
Per tutti gl’accidenti, che potessero nascer farete fornir di polvere,
balle, et mecchie le bandeliere de’ moschetti, tenendole però
nella stanza di monetione senza darle a’ marinari, se non
in occasione urgente di combatter, la quale cessata doverà
esser restituito quello che sarà restato a cadauno di detta
munitione, per il qual effetto sarà in obligo il munitioniero
di ricuperar il tutto.
Così osserverete, che non sia data alcuna minima quantità di
polvere fuori, o per far essercitio, o per altra causa oltre
il bisogno sudetto.
Haverete cura, et ponerete studio perché sia messo tal buon ordine
che non sia infruttuosamente dispensata da’ capi bombardieri
o altri la polvere, et tutte altre munitioni, et di tutto farete
tenir distinto conto per renderlo sincero, et reale all’eccellentissimo
signor Capitano generale
dell’armata, quando arrivarete alla sua
obedienza, o al suo Vice gerente, o ad altro, che havesse
intorno ciò carico particolare per nome della serenissima Republica, et così
essequirete, et farete essequire, sotto obligo di giuramento. Dio
benedetto vi accompagni nel viaggio, et vi assisti con la
sua santa gratia.
Data nel porto del Tessel nell’Helder questo dì 25 aprile 1619 
--- page 056v---
 n° 2
Instruttione al capitan Dirich
Hartocson sopra il vassello nominato
Il leon felice
nella lettera n° 100 sola

--- page 057r---
Lettere n° 100 dall’Aia di 29 april 1619
Copia
Patente al capitano Dirich Hartocson
Christofforo Suriano per la serenissima republica di Venetia etc. residente appresso
li signori Stati Generali delle Provincie Unite de’ Paesi Bassi. A qualunque
si sia illustrissimo et eccellentissimo rappresentante, o altro ministro della detta
serenissima Republica in mano de’ quali perveniranno le presenti, et
particolarmente all’illustrissimo et eccellentissimo signor Capitano general da Mare di essa
serenissima Republica sarà noto, che havendo io havuta sufficiente
relatione del valore, et lunga isperienza nelle cose da mare
del strenuo Dirich Hertocson, et havendo di commissione di sua Serenità fatto armare ad uso di guerra il suo vassello nomi-
nato Il leon felice ho accettato, come per le presenti accetto,
et confermo il detto Dirich Hertocson [per] capitano del medesimo
vassello, et marinari, che vi sono sopra fino al numero di ottanta
come ha havuto ordine da me di provederlo. Con quali immediate
havuta la mostra nel Tessel doverà uscir di quel porto servendo
il tempo, et condursi direttamente in golfo di Venetia all’obedienza dell’
eccellentissimo signor Capitano general sudetto, non dovendo far scala in alcun porto, o spiag-
gia comportando così il servitio della serenissima Republica, che senza perdita di
tempo, et con ogni celerità debba conferirsi in detto golfo per ricever
quivi li commandamenti, che li saranno dati da esso eccellentissimo signor Capitano generale, o suo
Vice gerente, o altri rappresentanti publici, li quali commandamenti per
sé stesso doverà osservare, et far osservar pontualmente dalli detti
suoi marinari, et essequir nel resto il contenuto nella capitulatione
del noleggio del vassello, et tutto quel più che haverà da me
nell’instruttione, che gli darò a parte in quorum fidem etc.
Data nell’Helder nel porto del Tessel questo dì 25 aprile 1619
Christofforo Suriano secretario residente veneto 
--- page 057v---
 

--- page 058r---


--- page 058v---
n° 4
Copia della patente del capitano
Dirich Hartocson sopra il vassello
Il leon felice
nella lettera n° 100 sola
