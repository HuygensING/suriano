
--- page 074r---
Seguita 102 spedita
hieri per via d’Amsterdam
n° 103
Serenissimo Principe
li giudici deputati all’essame, et ispeditione dei prigioni sono andati
continuando la formatione del processo con termine molto secreto
in tanto che sono alla promulgatione della sententia, che fu inti-
mata hieri a sera a monsignori Bernvelt non si è mai potuto cavare
quello che ne dovesse seguire; conieturandolo uno differentemente
dall’altro. Dal provosto generale del Paese, et dal Procurator general
dell’Haya fu hiersera verso le otto hore portata ad esso Bernvelt
la nuova, che doveva questa mattina esser decapitato. Ricevé
l’avviso con gran costanza d’animo, et con altrettanta
constanza si è condotto, et ha patito il supplicio, et così ha
havuta tronca la vita con compassione universale per l’età;
ma la più gran parte del popolo appassionato non ha deplo-
rata la morte, et il fine misero di esso Bernvelt, come
qualche pochi suoi dipendenti. L’essecutione è stata fatta
nel cortil del castello ove si riducono li consigli, et
magistrati superiori, et residenza del signor principe Mauritio
era guardato esso castello da cinquecento fanti armati,
et altrettanti erano pur armati nella gran piazza avanti
di esso. A mani sciolte è stato condotto sopra il palco.
Da sé solo levossi il colare, et da sé cominciò a levarsi il
giuppone; ma fu aiutata la sua debolezza (essendo
aggravata di settantaquattro et passa anni) per il suo
servitore, che lo ha servito in prigione, che glielo levò.
Et doppo raccomandato a Dio, disse, che si accom-
modava alla sua volontà, et che non moriva traditor
del Paese, et così pigliato egli medesimo una beretina di
notte se la pose in capo et tiratasela sopra gl’occhi
posto in genocchi, et gionte le mani ricevé il colpo 
--- page 074v---
 per mano del ministro di giustizia. Tutta questa terra all’
avviso della sentenza, et del doversi far l’essecutione
stava titubante, temendo di qualche accidente, onde
tenevasi chiuse le porte delle case, et le bottighe; ma
come, che ’l partito di lui non ha havuto né capo, né
consiglio, né forza, così tutto è passato senza alcun minimo
tumulto, se non la commotione degl’animi guidati dalla
passione. L’ambasciator ordinario di Francia, che questi
giorni passati haveva fatta una lunga espositione
alli signori Stati, et più stretta, et efficace raccommandatione
per la persona particolare di Bernvelt, saputa hieri sera
al tardo la sentenza haverebbe volontieri voluto questa
mattina a bocca rinovar gl’ufficii, et impetrar la vita
di esso Bernvelt; ma non potendo altrimenti, ha supplito
con una polizza, che letta; et essaminata la instanza
hanno risposto li signori Stati, che havendo ben essaminata
l’auttorità impartita alli 24 giudici deputati al
giudicio trovavano non poter esser conforme al dritto
rivocata, ma che havesse ad essequirsi l’adiudicato.
Questo appresso desinare di ordine delli signori Stati Generali
sono stati a tutti gl’ambasciatori, et ministri de’ principi
tre uno di Gheldria, l’altro di Holanda, et il terzo
di Zelanda per dar parte di questa essecutione, et
particolamente sono stati a me come ad humilissimo servitore,
et ministro della Serenità vostra dicendomi, che li signori Stati
li havevano commandato di farmi una tal commu-
nicatione, et che l’essecutione haveva havuto funda-
mento da giusto giudicio, sentendo però scontento 
--- page 075r---
 che un uomo di tanta età, che professava di haver
servito il Paese tanto bene si fosse scordato tanto del suo
dovere, che havesse necessitata la giustitia di proseguir
sino dove si era venuto contra la sua persona; et che
questo tanto mi erano venuti a dire; pregandomi di non
dar orrecchie a qualche appassionata relatione, o voce
che si andasse spargendo perché dalla copia della sentenza
et dalle confessioni stesse del medesimo Bernvelt, che mi
si haverebbono fatte havere doppo havute dalla
stampa sotto la quale stavano ancora, haverei conpreso
haver havuta gran causa li giudici, et sufficiente
occasione di sententiar della maniera che han fatto
per riposo, et quiete del Paese, per renderne informata
anco quella serenissima Republica. Questa è stata la sostanza
dell’ufficio. Et io con parole di ringratiamento che
stimai proprie, mostrai di ricever sodisfattione di
tal communicatione, assicurandoli, che da vostra Serenità
sarebbe stata aggradita la confidenza, come sarebbe
stato sempre desiderato da lei ogni bene al Paese, et
tutto quello, che potesse servire alla quiete, et tranqui-
lità di queste Provincie, et a conservarle unite;
che quanto a me non havendo già mai dubitato
della prudenza delli signori Stati Generali, et dell’
integrità dei giudici deputati da loro all’essame
et formatione de’ processi contra li prigioni niuna
cosa poteva alterare questo mio senso, et che
quando mi fosse stata fatta haver la sentenza, et
quanto mi havevano sue Signorie offerto lo haverei fatto 
--- page 075v---
 capitar alla serenissima Republica, come mostravano esser desiderato
dalli signori Stati, alli quali pregai di nuovo detti signori render
gratie per parte mia della communicatione, et della con-
fidenza. Così restando sodisfatti della risposta mi
promisero di fare, et partirono. Tre ancor restano
prigioni, non si sa qual sarà il loro fine. Questo tanto
ho stimato degno della notitia della Serenità vostra et ispedisco
le presenti dietro le mie n° 102 mandate fin hier
mattina in Amsterdam. Se in questo proposito haverò
altro, che stimi proprio, ch’ella sappi lo scriverò col
prossimo ordinario. Gratie etc.
Dall’Haya a’ 13 maggio 1619
di vostra Serenità
humilissimo, et devotissimo servitore
Christofforo Suriano

--- page 076r---


--- page 076v---
Al serenissimo principe di Venetia
n° 103
Seguita 102 spedita
hieri per via di Amsterdam

