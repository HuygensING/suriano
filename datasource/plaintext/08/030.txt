
--- page 154r---
Prima
n° 119 fin 120
Serenissimo Principe
sono stato da venerdì fino questo giorno aspettando con ansia
le lettere della Serenità vostra, che in fine già doi hore mi sono per-
venute tutte bagnate, et così mal trattate, che niente più, per
l’accidente successo nel Bassanese al postiglione, che l’haveva
supra il cavallo, come già ella, colla morte di lui, ne haverà havuto
l’avviso. Le lettere per li signori Stati Generali, et per il signor principe
Mauritio per esser in bergamina è impossibile, che possino aprirsi
non che leggersi; come m’è accaduto di quella diretta a me
con la parte di quell’eccellentissimo Senato in materia di lettere di cambio
che ho aperta in pezzi, et ho trovato quasi tutte le parole
cadute per l’acqua: ho nondimeno capito tanto che basta
della mente di vostra Serenità, che ricevo per commandamento espresso, al quale
obedirò essatamente, et quanto più presto possi haver ad
ordine tutti questi benedetti conti dell’Amiralità.
Aspetto hoggi il Calandrini, et che mi porti quelli dell’Amiralità
di Amsterdam havendo come mi ha scritto fin sabbato passato
havuta intentione dal secretario di darglieli da portar seco come
anco spero di quelli di Northolandia.
Li conti di Roterdam sono tradotti, ne ho fatte far doi copie nella
lingua fiaminga, et li ho tradotti dal francese in italiano
et fatta far copia anco dei roli, che bisogna mo’, che mandi
a far sottoscriver, come è mente di vostra Serenità di haver il fiamingo
et l’italiano sottoscritto dalle Amiralità. Et sia certa, che senza
ordine suo non darò un soldo.
Alli signori Stati, et al signor principe Mauritio esporrò in voce il
contenuto delle lettere loro, che certo non sono degne di capitar
alle mani degl’uni, né dell’altro così sono ridotte male.
Il sindico Pavoni figlio del borgomastro Pavoni mi fu domenica 
--- page 154v---
 a trovare per intender a nome del padre quello che nel
particolar suo havevo ricevuto per risposta da vostra Serenità sopra
l’instanza che le rappresentai con mie lettere de 2 del passato.
Io non havendo ancor havute l’ultime lettere gli dissi quello
che vostra Serenità mi scrisse a’ 11 pur del passato haver promesso al
Console sino allhora. Restò sodisfatto della prontezza, che
gli avvisai dimostrar ella verso li loro interessi in
particolare; ma mi rinovò l’instanza pur per nome del
padre per haver da mo’ innanti le lettere di cambio,
assicurandomi, che non intendevano, che vostra Serenità dovesse ricever
un minimo interesse in questo; ma desiderar una tal sodisfattione
per evitar qualche spese alle quali sono al presente sottoposti.
Hora, che ricevo il nuovo commandamento di lei in questo proposito
sarò con esso sindico per riferirli quanto ella mi deta nelle
medesime lettere sue, et per renderlo sodisfatto dell’ottima
mente della Serenità vostra verso gl’interessi del padre, et della sua casa.
Serviranno per sola mia informatione le scritture, et lettere intorno il
conte di Mansfelt, et lascierò correr quello che ne fosse detto
se ben qui non ne sento a parlare.
Sono li signori Stati sul consultar ogni giorno sopra gl’affari di Alemagna
ma si comprende assai chiaro, che non faranno avanzar di un
passo le loro armi, che non sentino prima armati li principi
dell’Unione per quel rispetto, che colle lettere mie de hoggi otto
n° 117 che sono qui aggiunte con quelle del n° 118 le significai,
et perché vogliono così eccitarli a muoversi, et ad operare, et di-
vertirli dal far stato sull’aiuto di questo Paese, et dal star
a vedere; come ne dubitano grandemente ancorché faccino
correr sempre voci essi principi, che si armano; ma come ho 
--- page 155r---
 detto non si crede; anzi si dubita, che non haveranno maniera
del farlo per la poca commodità, che hanno di levar genti
o pur per l’inhutilità di esse in quei paesi inesperte per la più
gran parte, et non proprie all’essercitio della guerra.
Et quando doveranno questi signori mandar il soccorso dovuto
ai detti principi stimano a proposito, che sia più di cavallaria,
che d’infanteria.
Il conte Lodovico di Nassau ha finalmente havuta la permissione
dai signori Stati di levar per il serenissimo Palatino 150 cavalli
in questi contorni. Doveranno servir per guardia della
persona di sua Altezza. Mal volontieri il signor principe
Mauritio ha assentito: perché non si può far tanta
diligenza, che basti ad evitar, che non siano sviati dei proprii
cavallieri delle compagnie del Paese.
Come prima fu ispedito un lachè al signor principe Henrico, perché
quanto più presto fosse sbrigato da Oranges, revenisse; così fu risoluto mercordì replicarli con persona espressa, che
partì il seguente giorno a quella volta perché lo solecitasse
a ritornarsene.
Sono perplessi questi signori del successo, che haveranno le cose di
Bohemia, et tanto più mancandoli gl’avvisi, che aspettavano
essendo il corriero di Colonia stato svaleggiato. Prima havevano
havuta certa nuova, ch’essi Bohemi si sostentavano assai bene
et che attenderanno a difendersi corraggiosamente; ma attendono
la certezza. Hanno quei stati bisogno di capo, che li
guidi, et di denaro per mantenersi. Questo è il concetto
commune. Di qua non se li mancarà dell’assistenza
promessa; ma dal canto del re d’Inghilterra non hanno 
--- page 155v---
 riportato li commissarii di questi signori, che sono stati là per stabilir il
comercio dell’Indie altro che belle parole. Et dimandando io ad uno
di detti commissarii, che farà il Re per Bohemi rispose niente
aggiungendo così congieturare perché amando il Re la pace
la tenterà a tutto potere; et che dice sua Maestà non potersi
per hora muover d’altra maniera; mentre dal Catholico, et
dalli principi è stato chiamato per interpositore; che si adopererà
in questo; ma che quando vegga la riuscita disperata all-
hora assisterà o con genti; o con denari, come sarà stimato
necessario. Vostra Serenità dal proprio luoco haverà forse gl’istessi
concetti, et questo tanto servirà di rancontro.
Qui si hanno avvisi, che l’ambasciator di detta maestà di Inghilterra si trovava
a Monaco in Baviera aspettando quivi il re Ferdinando, che
doveva passar per di là per andar a Francfort; ma non
si sa se quella Maestà sia ancor passata, essendo stato ripor-
tato, ch’esso Ferdinando per avvertimento del duca di
Sassonia doveva fermar di caminar più avanti verso il
convento, havendoli fatto intender che prima di devenir all’
elettione d’Imperatore vi sarebbono stati de’ protesti; et per tanto
per evitar qualche affronto doveva astenersi di comparere
fino a tanto, che si riducessero le cose in stato.
Vorrebbono questi signori, che si caminasse avanti; et che in questo
caso la solita natural lunghezza alemana nelle risolutioni
facesse il suo proprio, perché sperarebbono dall’altro canto
che ’l beneficio del tempo potesse partorir quel frutto che si
desidera, che li principi dell’Unione si armassero, et che fossero
pronti, et forti in maniera da poter contrastar alla grandezza
della casa d’Austria; et in questo, perché riesca, si adopereranno 
--- page 156r---
 con molto affetto.
Qui s’intende non esser dubio, che Sassonia sia per dar il suo voto
al re Ferdinando, et che s’è vero che lo habbi fermato in camino
sia per negotiare, et assicurarlo col mezo de’ suoi ministri ispediti
a Francfort di quello degl’altri.
Fanno gl’arciduchi correr avvisi di far nuove levate, et che lo Spinola
si vadi mettendo ad ordine per passar verso Francfort; ma alcuni,
che professano intender l’inventioni spagnuole, credono, che si
guarderanno molto bene dall’effettuar queste voci; sicuri che
muovendosi essi con l’armi; anco di qua farebbono lo stesso.
È stato detto, che Sassonia habbi pensiero, o almeno sia stato
publicato per qualche fine che habbi detto, che prima di elegger
Imperatore si vogli trovar ripiego all’accommodamento con Bohemi,
ma tutto si conosce derivare per assordire, et acciecar il mondo;
far il fatto suo, et cavar frutto da questa apparenza di carità
et dal tempo, et così far il colpo designato, et ridur gl’altri
impensatamente ad una misera necessitata conditione. Gratie etc.
Dall’Haya li 6 agosto 1619
di vostra Serenità
humilissimo et devotissimo servitore
Christofforo Suriano

--- page 156v---


--- page 157r---


--- page 157v---
Al serenissimo principe di Venetia
prima
n° 119 fin 120

