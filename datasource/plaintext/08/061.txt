
--- page 327r---
n°152 sola
Serenissimo Principe
ancorché restassero questi signori sicuri, che ’l serenissimo Palatino fosse
coronato re di Bohemia: tuttavia per confermarsene maggiormente
attendevano lettere di quel Principe. Elle venero domenica,
et hieri nella loro assemblea furono lette. Contengono le
cause, che havevano fatto risolver: esso Principe ad
accettar la corona di Bohemia, et la principale è perché
vedeva, che le dissensioni, et li rumori andavano sorgendo
et alterando di più in più nell’Alemagna; et per la
manutentione della religione professata, che da altri
si cercava di voler deprimer: aggiungendo, che come
per servitio di queste Provincie offeriva d’impiegar sempre
et li Stati; et quanto haveva; così si prometteva,
che da esse haverebbe havuta all’incontro ogni più
pronta, et più stabile assistenza trattandosi dell’interesse
commune. Tale è la sostanza delle lettere ricevute,
et intese da questi signori con grandissimo loro gusto.
Ha scritto anco al signor principe Mauritio. La cosa per sé stessa,
et per le consequenze et per l’interesse del sangue,
che obliga l’Eccellenza sua doverà far apparer dal vivo alla
prudenza delle Eccellenze vostre la contentezza, ch’ella ne riceve.
Hora si metterà in consulta quello si doverà fare
intorno alla missione d’ambasciatori a quel Re per con-
gratularsi, et presto se ne vedrà l’effetto. In questi signori 
--- page 327v---
 si scuopre sempre più risolutione assai ferma di dover far
tutto ciò, che sarà possibile dal canto loro per servitio di
quella Maestà: attenderanno al presente con altrettanto maggior
desiderio quello, che venirà dalla parte del Re della Gran Bertagna
et si sentono voci di brama, che vostra Serenità anco applicasse il pen-
siero alli affari di Bohemia.
Questi signori sono restati molto scandalizati dell’attione fatta ultima-
mente dal re di Danimarca di metter presidio di doi milla
fanti nella città di Staden. La difesa sua è, che come pro-
tettore di essa città, vedendo li cittadini in dissensione
tra di loro, et non vi esser altro rimedio per accomodarli se
n’era risoluto; ma che accordate le parti haverebbe reti-
rate le forze. Non si appagano di questa promessa, né
viene approbata l’iscusa; tenendo che sia semplice
pretesto; et temendo, che non habbino a fermarsi in questo
li pensieri di quella Maestà; ma che habbi a passar più
avanti sapendosi molto bene, che sin qui non ha cessato di
procurare di haver il vescovato di Brem per uno de’
suoi figlioli, come par che le sia stato accordato: et ha
havuti altri pensieri non solo sopra queste; ma sopra
altre delle città ansiatiche. Quello mo’, che fa dubitar di
vantaggio è che questo sia stato un eccitamento già molto
impresso nella mente di quella Maestà, et sin quando fu 
--- page 328r---
 presso di lei l’ambasciator di Spagna; et hora colli soliti artificii
de’ Spagnuoli, che haveranno adoperati li loro mezi per suggerirlo,
messo ad effetto nella presente congiontura a fine di far
diversione alle cose di Alemagna: perché ridotte le città
ansiatiche in stato di dover temere, et tutte insieme, et
ognuna per la parte sua difendersi, et guardarsi da qualche
sorpresa non potranno contribuire a’ Bohemi, come vi era
l’animo, et la volontà molto inclinata anco da quella
parte.
Non si sa per hora da questa, che rimedio applicarvi. Hanno però
li signori Stati fatto saper a dette città di star avvertite, et
guardarsi molto bene, né fidarsi o di parole, o di promesse.
Questi affari di Germania, et di Bohemia sono molto a
cuore alli signori Stati, et attendono con desiderio quello,
che si sarà risoluto nella dieta di Norimbergh: in tanto sentendo voci di levate per l’Imperatore hanno scritto alli consi-
gli di Colonia, di Paterborn, di Lieges, et altri, che hanno
professata sempre neutralità essortandoli a conservarsi
nella medesima, et dar occasione a queste Provincie di
esserle amiche come sono state sin qui, non dando, né
permettendo aiuto contra l’interesse de’ suoi amici, et collegati
l’effetto, che habbi a riuscir da quest’ufficio è molto
incerto.

--- page 328v---
A questi signori dal loro agente in Colonia, è stato mandato un libretto
stampato, et composto in lingua latina molto venenoso contra
li stati liberi in generale. È dedicato a tutti li re, et
principi di testa sola essortandoli a guardarsi dai fini
che hanno le Republiche di ridur tutti li Stati alla loro
conditione pigliando l’essempio fresco delle cose di
Bohemia piccando assai per quanto mi viene detto oltre
questi stati nella presente emergenza la serenissima Republica
in particolare. Non n’è venuto, che un solo essemplare,
spero di vederlo. Si tiene per fermo, che per la
detatura, et per le cose, che vi sono sparse per dentro
sia farina de’ jesuiti.
Haverà la Serenità vostra dalle lettere dell’eccellentissimo ambasciator Lando quello
di più, che ha incontrato in questa corte. Io mi assicuro
che resta sodisfatto delli honori ricevuti dalli signori Stati
et da tutta la casa di Nassau, et da altri principali
signori et cavalieri non essendo a parer mio stato pretermesso
termine un che se li habbi potuto far apparere esser
in stima la persona dell’Eccellenza sua et come rappresentante
quella serenissima Republica, et come noto esser stato figliolo
di tanto, et così gran Senatore, et per le virtù proprie
di lei, che col splendore della comparsa con honorata
et numerosa famiglia, coll’attione grave fatta nell’assemblea 
--- page 329r---
 et colla prudenza nei complimenti ha invitato cadauno ad
honorarlo. Questa casa della Serenità vostra è stata ricevuta da
sua Eccellenza per suo domicilio, in essa, et fuori ho procurato, che
sia riconosciuta in me la devotione riverente verso di lei;
supplendo colla volontà in quello, che non mi ha promesso la
mia povera fortuna. Parte in questo punto per Roterdam per
quivi imbarcarsi se ’l vento gli potrà servire per il passaggio
alla sua carica.
Quello che vostra Serenità mi manda in lettere sue de’ 2 del successo del
signor presidente Vendramino in Milano mi servirà d’infor-
matione, come è mente di lei. Sin qui non ho scoperto
che vi sia alcuno, che ne habbi notitia.
Mi resta render humilissime gratie come faccio alla Serenità vostra della
benignità colla quale ha volti gl’occhi sopra il mio interesse
ordinando l’elevatione de’ miei mandati. Aspetterò anco
maggiori frutti della sua munificenza, et effetti di compassione
nella lunga absenza mia da Venetia, che va aggra-
vando ogn’hora più il peso di questa carica.
Aggiunte saranno le replicate d’hoggi otto. Gratie etc.
Dall’Haya li 26 novembre 1619
di vostra Serenità
humilissimo, et devotissimo servitore
Christofforo Suriano

--- page 329v---


--- page 330r---


--- page 330v---
Al serenissimo principe di Venetia
n°152 sola

