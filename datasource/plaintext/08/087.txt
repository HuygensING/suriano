
--- page 463r---
Prima
n° 178 fin 179
Serenissimo Principe
all’arrivo delle presenti haverà la Serenità vostra ricevute le mie
lettere d’hoggi otto n° 175 fin 177 che saranno aggiunte a
queste replicate, et dalle prime haverà inteso, che dal
capitolo terzo dell’aleanza si doveva levar la parola
de’ nemici, com’è seguito. Quello che allhora scrissi fu
per bocca d’uno dei deputati, che lo communicò anco al signor
Ambasciator inglese, non al francese, ma
volsero questi signori che la risolutione mi fosse significata
più pontulamente. Onde il giorno doppo la mia
speditione venero tre dei deputati in questa casa
della Serenità vostra, mi diedero parte di detta risolutione
et mi ricercorono di haver li capitoli dell’aleanza
per riformar il foglio, il che fatto tornorono poi
sabbato a me riportandomi la medesima capitulatione
tanto in italiano, che in francese la quale fu da
noi riletta, et confrontata unitamente. Hora non mi
par che resti altro per venirne alla ratificatione
et laudo Iddio di tutto cuore, restando consola-
tissimo di haver trovato in questi signori così pronto
desiderio di sodisfar in tutte le cose vostra Serenità, et le
rendo humilissimamente gratie del contento, che per sua
benignità mi apporta colle sue lettere de’ 24 del 
--- page 463v---
 passato, mostrando restar sodisfatta di quanto ho
concluso, et terminato nello stabilimento delle capitulationi.
Quando furono a me li detti deputati l’ultima volta
mi diedero anco parte, che essendosi havuto discorso sopra
la missione di dette capitulationi sottoscritte per la
loro solennizatione da parte et d’altra havevano
li signori Stati risoluto di inviar ambasciata straordinaria
disegnando, che fosse spedita di qua a doi mesi in circa
tanto che l’Ambasciatore dovesse esser di la, poco doppo
la Pasqua alla fine d’aprile, o principio di maggio;
che però non era nominato il soggetto: et aggiunsero
essi deputati, che si haverebbono potuto per questo
aspettar le risposte di vostra Serenità: et qui mi addi-
mandorono quando pensavo, che dovesse esser di
ritorno la risposta. Dissi in un mese, o la in circa
poco più. Altra risolutione non cavai, che si fosse
fatta per Ministro, o qualità di soggetto, che
havesse a far ordinaria residenza, solo mi dissero
che quanto a questo credevano, che haverebbono
li signori Stati aspettato d’intender a che la Serenità vostra
havesse più inclinato per reglarsi conforme a quello
che da lei fosse stato stimato proprio: et parmi di 
--- page 464r---
 non haver a metter dubio, che si regoleranno questi
signori al senso delle Signorie vostre eccellentissime o di mandar l’ordinario
coll’estraordinario o chi haverà a risieder col medesimo, overo
mandarlo doppo solennizata, et fatta la cerimonia
per lo stabilimento del contratto, come riverentemente le
significai colle precedenti lettere mie per dargli tempo
di provedersi per la dimora. Aspetterò per tanto
ciò che in questi propositi stimerà bene et sopra quello
di più che ho scritto in tal materia con precedenti
lettere mie.
Di quanto m’avvisa la Serenità vostra intorno al titolo dato al prin-
cipe Palatino di re, risponderò richiesto, come mi viene
commandato da lei, procedendo anco sempre con termini
generali ne’ ragionamenti che mi occorressero di parlar
di quel Principe.
Al qual proposito non lascierò di dirle, che quello che fu
spedito qui ultimamente a nome suo, per parte di lui
ha tentato di haver la copia della capitulatione seguita
tra la Serenità vostra et queste Provincie. Ciò gli è stato
ricusato con iscusa non esser ancor seguita la rati-
ficatione; ma da qualcheduno et dal signor Ambasciator inglese prin-
cipalmente che me lo disse li è stato detto li particolari della 
--- page 464v---
 detta capitulazione.
Parmi, che habbi anco fatto instanza alli signori Stati, che stante
detta aleanza si compiaccino di raccommandar a vostra Serenità
esso re di Bohemia, essendo venuto con questa instrutione.
Alcuno non me n’ha parlato forse che vorranno far far
l’ufficio dell’Ambasciator estraordinario, che disegnano d’inviare
costì. Questo è mio pensiero, non so se possi sussister
anderò cavando quello potrò con destrezza senza
mostrar né curiosità né affettatione per avvisarne
opportunamente la Serenità vostra.
Dicendomi ella contentarsi che siano cambiate le procure
autentiche tanto sarà essequito, et già li deputati
me ne hanno parlato.
Per la condotta del signor conte Henrico di Nassau aspetterò
intender quello vorrà farmi saper della sua intentione
et se come intendo incontra difficoltà nel ritener ancor
in servitio quelli Holandesi, et doverà lasciarli partire, tanto
più la prudenza di vostra Serenità doverà considerare che potrà valer
grandemente a profitto delle cose sue l’haver obligato
la persona di detto principe Henrico per ogni accidente
di condotta di altre genti senza maggior suo travaglio,
che d’una spesa ferma, et limitata. Gratie etc.
Dall’Haya xi febraro 1620
di vostra Serenità
humilissimo et devotissimo servitore
Christofforo Suriano

--- page 465r---


--- page 465v---
Al serenissimo principe di Venetia.
Prima
n° 178 fin 179

