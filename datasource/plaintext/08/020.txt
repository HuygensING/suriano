
--- page 104r---
n° 109 sola
Serenissimo Principe
nelle lettere della Serenità vostra de’ 31 del passato veggo il continuato
desiderio di lei di haver li conti del maneggio di queste Amiralità.
Resto consolato, ch’ella si prometti, ch’io non manchi di solicitare. Già
hoggi otto ispedii per costì li roli, et conti di Roterdam, et qui
aggiunto con le lettere ne mando il duplicato. Con queste
saranno anco li conti, et roli di Nort Holandia, et piaccia a
Dio, che tutto incontri a gusto, et servitio di lei. Vostra Serenità farà
vederli, et trovando cosa contra il suo gusto mi commanderà quello
che a lei piacerà. Et in tanto non mancarò di far saper alle
Amiralità il senso della Serenità vostra, alle quali però quando sono
stato forzato ad esborsar denaro per le frequenti, iterate, et
a dirla importune instanze loro, sempre mi sono lasciato
intender, che ella non doveva restar di sotto, et che
guardassero come lo facevano dispensare, come ho scritto altre
volte riverentemente in questo proposito.
Quando credevo pur finalmente anco dall’amiralità di Amsterdam
ricever il conto distinto, me lo hanno mandato in grosso, che non
serve si può dir a cosa alcuna: perché non si può saper il debito
particolare de’ capitani né de’ matelotti. Lo mando qui aggiunto per
semplice avviso alla Serenità vostra. Ho scritto al Calandrini, che
a mio nome operi, insti, et soleciti per haver esso conto, come
deve stare, et subito, che lo habbi lo manderò.
Un tal Lambert Innevelt già appuntato sopra il vassello di Pieter
Korson Nort delli dodici è stato a me, et m’ha fatto racconto
della displicenza de’ marinari causata dai capitani per li viveri,
et per altro. Sono andato pensando, et stimo, che non riuscirebbe
di deservitio della Serenità vostra ch’ella si valesse dell’auttorità, che
tiene sopra li vasselli. Voglio inferire, che sì come sopra ognuno 
--- page 104v---
 delli altri dell’armata ella mette un suo governatore anco sopra li dodici
ve ne mettesse perché valerebbe quel signore a tener in freno il Capitano
et li matelotti per contenerli in officio; et perché questi havessero
ove poter ricorrer se ’l Capitano li facesse torto. Mi viene sovenuto
questo dal desiderio, che tengo, che vostra Serenità non habbi a sentir
indoglienze fuori di proposito, le quali con esse possono tirar
di mali humori pregiudiciali al suo servitio in un’armata
ripiena di tanti capricci, per la più gran parte avezzi ad
una libertà inconsideratamente, et solo a capricci essercitata.
Nei capitoli sottoscritti dall’amiraglio Kerkoven resta parti-
colarmente espressa questa auttorità alla Serenità vostra; per me non
parlò che con quel senso, che può nascer dal zelo di una devota
volontà; et con ogni humiltà.
Alli signori Stati rappresentai hieri la sodisfattione da lei ricevuta per la
confidente communicatione della sentenza contra monsignor Bernvelt
portando l’ufficio con quella maniera, che stimai propria. Mi
ringratiò il Presidente, et mi aggiunse, che anco per servitio della
Serenità vostra si incontrerà sempre da queste Provincie ogn’occasione
di far apparer con effetti la loro buona volontà.
Perché restasse il publico tanto più certo della risolutione di lei di
non dar addito all’armi spagnuole di transitar per il suo golfo,
et per far del tutto cader le vane voci, (havendomi prima li signori
Stati communicato qualche avviso havuto dal quast, come
intenderà più a basso) le significai quanto mi scrisse a’ 24
del passato toccante anco l’offerte del duca di Ossuna. Ne
mostrorono gusto, et dissero, che questo stato non mancarà far
quanto stimerà proprio, et possibile per servitio dei Bohemi.
Gl’avvisi che mi furono communicati sono, che da 30 over quaranta 
--- page 105r---
 galere spagnole dovevano venir a Calismal, che vi dovevano esser anco circa
trenta vasselli tondi; che li tonelli per munitioni già ordinati a ven-
dersi, si dovevano metter ad ordine; et aggiunger il detto quast
che allhora partiva per haver più sicura lingua. Parve che li signori
Stati, et meno sua Eccellenza che anch’ella mi participò questo avviso non
li prestassero intero credito; et credo me ne parlassero per haverne rincontro
et io lo aggiungo a vostre Eccellenze ad ogni buon fine.
Fui col signor principe Mauritio domenica per buon pezzo andato all’Eccellenza sua per
darle il buon ritorno dal suo viaggio di Gheldria; dove ha messo
in assai buon punto tutte le cose, et in particolar toccante le
contributioni. Con lei mi trattenni per buon spatio di tempo,
né d’altro parlò che delle cose di Bohemia, et di Alemagna
mostrando gran sentimento delle irresolutioni, et del poco spirito
dei principi dell’Unione, addossando tutta la colpa al principe
Palatino, come direttore delli negotii, che passano tra essa Unione.
Non approbò la iscusa che apportano di haver lasciate passar
le prime genti sotto pretesto di voler divider le forze, et
inpedir poi li progressi et di quelle, et dell’altre di Brabant.
Venne a proposito del re di Inghilterra. Disse non so imaginarmi
come si governi quel Principe mentre da un canto ha fatto tutto
il possibile per accordar (come è seguito) la unione del comercio
tra la sua, et questa Natione, ch’è di diretto contra Spagnuoli
et dall’altro canto mandi un’Ambasciata espressa in Alemagna ad
instanza del re di Spagna per agiustar insieme Ferdinando, et
li Bohemi. Et qui mi disse esserli entrato in pensiero di communi-
car, et consigliar con li signori Stati di far far ufficio con il mezo
dei loro deputati in Inghilterra appresso sua Maestà perché moderasse le
commissioni, che valessero non a profitto; ma a deservitio del re 
--- page 105v---
 di Spagna, et della casa d’Austria; et poiché in una cosa si dichiarava
come inimico, nell’altra di tanto momento, et di tanta consequenza
non doveva far niente meno. Parlò sua Eccellenza con questi termini scaldan-
dosi assai nel discorso. Et i sensi di lei scannò del pari con quelli
de’ più sensati in questo Governo.
Il detto signor Principe, né il fratello sono stati a Cleves. Vogliono, che la ma-
latia del principe di Brandeburgh habbi impedito il viaggio.
Del trattato di matrimonio non si parla; et la Principessa della quale
si discorre si trova in Prussia con la madre appresso il Marchese
elettore et il residente di detto Principe mi ha detto, che ’l re
di Svetia solecita, et insta per averla in matrimonio.
È tornato qui il conte Guglielmo di Nassau, chiamato dalli Stati a fine anco
col suo parer di trovar radrizzo a questo Governo. Vi è opinione
che uno de principali negotii sarà quello della tregua per sapersi
regolar in ogni evento.
La Congregatione di Holanda non è ancor ridotta. La prima cosa che pi-
glierà per mani sarà la derisione del sinodo, et così di passo in passo
si caminerà per dar un’altra forma di Governo. A che vi vuol tempo.
Ho questa mattina havuto avviso dal Pasini, che li serenissimi arciduchi si trovava-
no in non poca angustia, havendo li borghesi di Brusseles fatto testa per
haver confirmatione dei privilegii, et la depositione di alcuni del Magistrato
et in particolare del sindico Scoto hanno voluto levar l’impositione della birra
buona parte di quella del vino, et della macina danaro che tutto capita
nella borsa di quei principi, et ascende nella sola Brabantia a 300 mila fiorini
per anno: che se succede sarà di gran consequenza per l’altre Provincie. Potrebbe
esser, che l’agiustarsi qualche sollevo per li popoli, o la cassatione di detto
Ministro odiatissimo da essi servisse ad aquietar la presente turbolenza. Gratie etc.
Dall’Haya a’ 18 giugno 1619
di vostra Serenità
humilissimo, et devotissimo servitore
Christofforo Suriano

--- page 106r---


--- page 106v---
Al serenissimo principe di Venetia
n° 109 sola


--- page 107r---
Serenissimo Principe
con parole di grand’affetto, et che indicorono testimonio di gran stima, che
fanno li signori Stati del signor colonello Anstenraedt, che serve la Serenità vostra mi
pregorono di accompagnar con mie le loro lettere in raccomandatione di lui.
Egli ha rappresentato alli medesimi signori Stati l’honore, et il buon trattamento
che riceve dall’Eccellenze vostre, et il desiderio insieme, che ha di fermarsi
nel servitio suo. Di che tutto mi hanno sue Eccellenze data parte, et
pregatomi di significar alla Serenità vostra in loro nome, che riceveranno
a particolar favore, che quando ella pensi continuar a trattener
soggetti di questo Paese al servitio suo, sia il detto signor Colonello
preferito a qualche altri. Promettendosi, ch’egli habbi ad avanzarsi
sempre più et colla fedeltà, et coll’ottima volontà che tiene di servirla,
nella buona gratia di lei. Ho molto ben compreso, che in generale
riuscirebbe di gusto, che detto signor Anstenraedt havesse l’honore di
continuar per longo tempo servitore di quella serenissima Republica;
ma in particolare qualche parenti di lu[i], che sono della medesima assemblea
de’ signori Stati. L’ufficio, ch’è stato passato meco in questo proposito
è stato efficace, et io lo rappresento così pregato, et instato, con
altrettanto affetto a vostra Serenità. Gratie etc.
Dall’Haya li 21 giugno 1619
di vostra Serenità
humilissimo, et devotissimo servitore
Christofforo Suriano

--- page 107v---


--- page 108r---


--- page 108v---
Al serenissimo principe di Venetia

