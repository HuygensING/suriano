
--- page 261r---
n° 143 sola
Serenissimo Principe
tengo per fermo, che la settimana prossima darò
parte a vostra Serenità che li deputati da’ signori
Stati saranno entrati meco in communicatione
sopra il trattato di unione, havendo questa
mattina havuto da uno di essi, che è
stato espressamente meco per iscusar la
dilatione, che li capitoli che vogliono propo-
nere sono posti in carta, et l’ordine era
stabilito per hoggi, ma certo impedimento
ad alcuni dei sette deputati ha fatto
differire, forsa sarà dimani, o appresso
dimani, et per quanto ho potuto ritrare
spero, che ciò, che proponeranno non
porterà seco difficoltà, o almeno non
sarà rilevante: pregarò il Signor Dio
che per servitio della Serenità vostra mi assisti
colla sua santa Gratia.

Stanno questi signori attendendo, che passi il giorno destinato alla
coronatione di re di Bohemia nella persona del Principe
palatino; ma vivono con meraviglia di non sentir ancora
né dalle lettere del loro Ambasciatore in Inghilterra, né
d’altra parte alcun motivo della vera inclinatione del Re, et
se si muoverà al mantener il detto Principe; né mancano
secondo l’occasioni, che talhora qualcheduni dei Stati si tro-
vano col signor Carleton di and[a]rne toccando parola; et accen-
nando il desiderio, che qui si ha di una buona risolutione;
come di avvertire monsignor Caron in Inghilterra a far ufficii proprii
et che mirino ad eccitar quella Maestà.

--- page 261v---
Non capitano in questa corte dalla parte di Alemagna che avvisi
di confermatione, che ’l Palatino accetterà, il che apporta gran-
dissimo contento; et maggior anco, che le genti di Buquoi
si trovino sempre più a mali termini pressate da quelle de’
Bohemi, che coll’aiuto del Transilvano sperano, che malamente
esso Buquoi possi sussister. Gl’avvisi devono venir più
sinceri, et sicuri a vostra Serenità dal luoco proprio. Qui sono creduti
quelli, che si vorrebbe, che fossero veri, et di Praga vengono
scritti tali alli signori Stati.
Come si è qui publicato, et viene la voce dalla parte di Brabant
che ’l re di Spagna habbi giurato sopra la vita del Principe
suo figliolo, che non abandonerà le cose di Alemagna, et impe-
gnarà tutti li suoi Stati per mantener l’Imperatore nel possesso
non solo dell’Imperio; ma per la Corona, et di Ongaria, et di
Bohemia; così all’incontro si publica haver Bethelem
Gabor disegno non solo di assister con quante forze potrà
a’ Bohemi da quella parte nel loro Regno, et passar sino
a Viena; ma anco, che per la via di Buda habbi disegno
di calar nella Stiria, et nella Carinthia per pressar tanto
maggiormente. Ferdinando: et alcuni di questi signori della corte
mi hanno affermato esser vero l’avviso, et vero anco che
esso Ferdinando habbi fatto ricorso alla porta di Constanti-
nopoli per assistenza; che se sarà così vostre Eccellenze di là, et
da’ proprii luochi ne doveranno sentir novelle. Qui haverebbono
caro, che così fosse in effetto quanto viene scritto de’ pensieri
del Transilvano.
Vanno a spirar li quattro mesi che li signori Stati hanno accordato di
assistenza di cinquantamilla fiorini per mese a’ Bohemi, 
--- page 262r---
 a’ quali parmi, che sia in deliberatione di accordar per altri quattro.
Quei direttori hanno fatta instantia ultimamente per questo; et
anco per un imprestido di trecentomilla fiorini, di che è stata
data parte alle Provincie, dalle quali si doverà aspettar la
risolutione.
Delli quattrocento milla fiorini, che ’l signor Principe palatino si trova haver
nel banco di Amsterdam, come riverentemente scrissi la settimana
passata alla Serenità vostra s’è accordato col gentilhuomo di quell’Altezza
di andarli dando a parte a parte: con conditione, che
habbi a cessar sempre l’interesse di quella portione, che si
conterà fuori della summa; non si dovendo pagare se non per
quello, che resterà ad esborsarsi dal detto banco. A questa
come cosa ragionevole ha detto gentilhuomo acconsentito
et con lasciar gl’ordini necessarii è partito alla volta del suo
patrone.
Nel pigliar licenza dal signor principe Mauritio gli addimandò
se voleva commandargli qualche particolare commissione per portar
a sua Altezza. Li disse, che dovesse baciarle per suo nome
affettuosamente le mani, et che l’assicurasse, ch’era gran
servitor suo; et alli signori del suo Consiglio li salutasse per
parte sua, et dicesse, che haveva fatta provisione di un
buonissimo panno mischio per farli capucci da pazzi
se havessero consigliato il Principe a non accettar la corona
di Bohemia, et gli replicò lo stesso, essendogli detto, che
non intendeva bene. Ha tanto desiderio il signor Principe, che
segua l’effetto di detta coronatione, che teme pure che
qualche artificio superi gl’animi di quelli che stanno all’orrecchio dell’
Altezza sua.

--- page 262v---
Qui è stato scritto, che vostra Serenità haveva deliberato di licentiar parte
delle sue genti da guerra venute da questi paesi, et particolarmente che
restavano licentiate quelle del signor conte di Levenstein, et del signor
colonnello Amstenraedt, il che qualcheduno non haverebbe voluto
che fosse seguito per tema, che non siano presi in servitio da’ Spagnoli
per valersene in Alemagna. Et mi è stato anco riferto, che sia
stato considerato, che di qua si faceva tutto quello si poteva
per attaccar il fuoco in Alemagna et con consiglio, et con assistenza
il che poteva servir tanto per mantener la quiete in questo
Stato, che di portarla anco in quello della serenissima Republica
ma che doverebbe anc’ella tener l’armi in piedi per
dar gelosia in queste congionture a’ Spagnuoli; et così divertir
l’armi, che hanno in Italia di passar li monti. Questa
voce non è commune; ma tra qualche particolari; et io a chi
me ne parlerà espressamente (se però sarà fatto) risponderò
nella maniera, che stimerò propria, et mi sarà detata
dall’interesse, et servitio di vostra Serenità secondo che Dio mi inspirerà,
et fino che habbi qualche avvertimento da lei di ciò che
debbia propriamente, et a suo vantaggio risponder.
Sono anco avvisato, che oltre li quattro vasselli licentiati con
quello, che si abbruggiò siano stati, o siano per licentiarsi
anco li altri sette delli dodici, et che particolarmente li quattro
doveranno esser presto qui. Io spero colle prime lettere
haverne avviso da vostra Serenità colli ordini insieme, colli quali
mi doverò regolare nel sodisfar tanto ai pagamenti de’ noleggi
che resteranno, come per paghe a’ marinari; et più per li appre-
stamenti, et munitioni, che saranno rimaste al partir di
detti vasselli in mano alli capitani di essi. L’inventario di questo 
--- page 266r---
 per rancontrar quello, ch’è stato dispensato, et in che uso con
quelli inventarii, che ho io di qua sarà più che necessario, a fine
di procurar, che vostra Serenità resti men defraudata, che sia possibile.
Non mi spiacerà il tormento, et il patimento d’animo, che mi
figuro di già innanti gl’occhi, et mi vi preparo francamente
per il servitio di vostra Serenità; ma bene mi dolerebbe di restar defrau-
dato,
come se non vengono gl’inventarii ne dubito in estremo
farò quanto saprò, et potrò dal canto mio.
Sono hier mattina venuti a trovarmi quattro marinari del
vassello abbruggiato pretendendo li suoi resti chi di dieci,
chi di dodici mesi; et volevano, ch’io li pagassi, asserendo
che l’eccellentissimo signor Capitano generale nel licentiarli li haveva detto
che qui sarebbono stati li libri de’ conti appresso di me. Io
dissi, che ancor non havevo havuta cosa alcuna; ma che
aspettavo di settimana in settimana ogni particolare; et che
potevo assicurarli, che haverebbono havuta intera
sodisfattione. O sia la natura poco discretta di questi
marinari, o sia il bisogno, che hanno del suo, difficilmente
doppo lunghe parole, et ragioni ho potto aquietarli
dal strepito, che unitamente facevano. In fine partirono
da me havendoli contentati di dar loro la risposta
ad una lettera scrittami dall’amiralità di Roterdam,
che mi pregava, se havevo havuto il disconto di questi
huomini, che li dassi sodisfattione; et credo che saranno
andati a quel Magistrato a darli un’altra romancina.
Mi consola havermi liberato da essi; ma dubito, che
sarà breve il gusto perché o li medesimi, o altri torneranno
colle medesime instanze, arrivando sempre qualcheduno, che pretende 
--- page 266v---
 resti. Supplico per tanto la Serenità vostra a darmi l’ordine che
stimerà proprio, et io stimo necessario per riputatione publica
in questi paesi. Dar denari senza saper come non lo farò;
et non li dando le indoglienze, et le querele saranno in campagna.
Per no[me] delli signori Stati di Frisia da uno de’ suoi deputati sono
stato pregato instantemente per impetrar dalla Serenità vostra la rilassa-
tione dalla galera di un soldato delle truppe del signor conte
di Levenstein. Il nome di lui è nell’aggiunto memoriale.
L’instanza è stata efficacissima, et condescendendo la Serenità vostra
a gratificar quei signori può esser certa di far loro gratia
particolare; et che tanto più la riconosceranno; quanto si
mostrano quei Stati inclinatissimi al servitio della serenissima Republica.
Mentre aspettavo, che la Serenità vostra in conformità di quanto ella mi
scrisse a’ 11 luglio passato mi mandasse qualche ordine
per quel Greco dal Zanthe, del quale le scrissi riverentemente
con le mie de’ 25 giugno, et replicai con altre de’ 11 settembre
egli m’è venuto a trovare, communicandomi che haveva
colla speranza, che da vostra Serenità sarebbe stato abbracciato
presa la sua licenza dalli serenissimi arciduchi, et qui era
venuto per intenderne la risolutione; et sentendo che
ancor ne stavo in espettatione restò tutto pieno
di scontento, et tutto appassionato mi considerò lo
stato in che si trovava per la devotione, che professava
al suo Principe naturale. Io l’andai consolando alla
meglio, che puoti; et vedendolo risoluto di aspettar qui
quello che di lui fosse stato deliberato da vostra Serenità li ho
promesso di scriverlene come faccio. Egli oltre l’intelligenza,
che ha del riconoscer fortezze, gettar ponti, et aprir 
--- page 267r---
 trincere, come reverentemente avvisai a’ 5 maggio del 1617
è stato gentilhuomo dell’artiglieria (titolo solito darsi in
questi paesi) che vuol dire, che ha particolar intelligenza
del maneggio di essa, et che può render in questa
professione
come in altro, buon servitio a vostra Serenità. Queste qualità per le
informationi havutene sono proprie, et corrispondono
al bisogno, che di simil soggetto ella può havere. Teneva
per quanto egli mi ha affermato
dai serenissimi arciduchi vinti-
quattro filippi, o ducati per mese per l’attual servitio che
prestava; et trovandosi alle trincere haveva sempre di
vantaggio soldo straordinario. Si assicura che vostra Serenità sia per
chiamarlo al suo servitio et per esser suo suddito, et per
consolarlo nella fortuna, che si trova al presente. Ha
la lingua italiana requisito desiderato da vostra Serenità
come me lo accenna nelle sue lettere de’ 7 giugno passato
quando mi commandava di haver gente della
professione del cannone. Aspetterò la risposta che
vorrà che gli dia, mentr’egli anco l’attenderà con
devotione. È passato in Amsterdam per qualche suo affare
et ritornerà qui.
Sono tre ordinarii, che non ho lettere di vostra Serenità et io
con queste le invio la lettera, che le scrissi a’ 29 n° 142
ch’è replicata. Gratie etc.
Dall’Haya a’ 29 ottobre 1619
di vostra Serenità
humilissimo et devotissimo servitore
Christofforo Suriano

--- page 267v---
Al serenissmo principe di Venetia
n° 143 sola


--- page 263r---
Cent Aalles pour le present prisonnier sur les
galeres de la serenissime seigneurie de Venise
et parti de Phrijse passé deux ans avecque le
comte de Lebestein, soubs la compagnie d’un capitaine
Limbach. Il at esté attrapé pres de Padue son
cinquiesme, disant q’uil alloit conduire les quatre
aultres, sur quoi at esté ramené, et mis sur les
galeres.
Messieurs les estats de Phrijse intercedent et prient
qu’il puisse estre relaxé de sa prison, avecque
offre de leur service, l’occasion le voulant premettre.
Cent Aalles al presente detenuto nelle galere della serenissima
signoria di Venetia partì di Frisia passati doi anni
con il conte di Levenstein sotto la compagnia del capitano
Limbach. È stato pigliato appresso di Padova per
quinto dicendo, che andava ad accompagnar gli
altri quattro: sopra che è stato rimenato, et posto sopra le galere.
Li signori Stati di Frisia intercedono, et pregano ch’egli
sia rilassato di detta carcere offerendo il loro servitio
all’occasioni, che si potessero offerire.

--- page 263v---
Instanza delli signori Stati
di Frisia
nelle lettere n° 143 sola
Cent Aalles prisonnier

--- page 264r---
143


--- page 264v---


--- page 265r---


--- page 265v---

