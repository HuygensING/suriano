
--- page 098r---
n° 107 sola
Serenissimo Principe
doppo haver li deputati Bohemi ottenuto dalli signori Stati Generali l’
avanzo della seconda mesata risolverono la partenza uno
a drittura per Praga, et l’altro a trovar li suoi milla fanti
per il passaggio de’ quali haveva messa qualche difficoltà l’
arcivescovo di Colonia, onde doverà haver il buon
numero di compagnie di cavallaria per scorgelo fino in luoco
sicuro. Anco qualche cavalli levati per uno dei principi
dell’Unione havevano incontrato nel medesimo intoppo, che per
non perder tempo hanno detornato camino. Questa è la
prima volta, che dal detto Elettore è stata rifiutata
la stradda a genti levate in questi paesi.
Il signor principe Mauritio ha portato il negotio di detti agenti con ogni
maggior affetto, et vorrebbe pur vederne buon essito, et che
si mantenessero quei Stati in maniera, che facessero testa
a casa d’Austria.
Si haverebbe voluto volentieri, che l’ambasciator straordinario d’Inghilterra destinato
per Alemagna fosse passato per qua per cavar le commissioni,
che teneva; se ben credesi, che non habbino per fine, che
l’accommodamento. Non veggo che qui riuscirebbe di con-
tento amandosi tener impegnato altrove lo Spagnuolo, et
la guerra lontana; et li signori Bohemi sono stati molto ben
avvertiti a guardarsi che ’l trattato di detto Ambasciatore non
habbi della natura di quella di Zanthen maneggiato per
il Cavallier Wton, che assicurò la restitutione di Vesel, ma
al contrario restò quella importante piazza nelle mani
de’ Spagnuoli.
È stato publicato, che ’l detto Ambasciator straordinario doveva nel suo passag-
gio procurar di tirar qualche cosa dell’animo delli arciduchi 
--- page 098v---
 toccante la tregua il qual nome o concetto non piace a tutti. Ma
quelli in particolare, che intendono li affari dello Stato, non sano
risolversi nella presente positura di questo Governo a quello che
debbano appigliarsi se prima non è tutto stabilito; ma la
general voce par che conformi, che la tregua possi rinovella[rsi]
il che non può apportar giovamento alcuno alle cose d’Italia.
Hier mattina partì il signor principe di Oranges accompagnato dal
Principe suo fratello, et da altri signori per Zuphten in
Gheldria a fine di accommodar all’auttorità sua
nella riduttione di quei stati diverse difficoltà, che s’incon-
trano, et particolarmente nelle contributioni che sono lo spirito
et l’anima in questo Paese per il suo mantenimento. Et diffi-
cilmente il popolo si accommoderebbe a nuove impositioni, mentre
non sano, se quelle che sono pagate sono ben governate. Et
massime nella presente stagione, che indica sterilità
più che altrimenti per la gran sicità: onde tutto è accresciuto [di]
prezzo; et li poveri in particolare si risentono per la carestia
di tutte le cose; da che manc’io vado essente, et se
la Serenità vostra non mi assiste colla sua gratia, et munificenza
in verità, che sono a malissimi termini. Vostre Eccellenze conoscono
molto bene il mio bisogno, et possono darli sollevo, se così
se ne compiateranno, come le prego con ogni humiltà.
Attendono questi signori a trovar sesto a tutte le cose, et particolarmente
alle finanze ridotte a questi tempi in qualche disordi[ne]
et qualcheduno ha mostrato meco desiderio di sapere
in qual modo si governa quella serenissima Republica nel far
tener contro delle sue entrate, et uscite perché volontieri
si regolerebbono conforme ad essa.

--- page 099r---
Durante l’absenza del signor principe Mauritio, che sarà per dieci, o
dodici giorni non veniranno insieme le città di Holanda, onde
doverò ritardare a saper dire alla Serenità vostra qualche cosa del nego-
tio di unione.
Anco intorno alla condotta del principe Henrico non potrò parlar
con fondamento, che al ritorno di lui con sua Eccellenza. Ultimamente che fui con
lei mi disse di haver parlato col fratello. Desiderò saper da
me circa il titolo, et altri particolari, et disse poi, che in questo
viaggio haverebbono parlato insieme per veder come potesse
rappresentarsi il negotio per haverne l’assenso, et havuta
l’Eccellenza sua la debita informatione haverebbe parlato con li signori
Stati; di maniera che la Serinità vostra intende, che restarebbe
agiustato questo primo punto della licenza da dimandarsi
da loro. Vi sarà l’altro dell’assicurarsi dell’haver la
sua persona in tutti i casi. In che mostrò meco sua Eccellenza far
qualche reflesso; ma dall’altro canto parve a lei impos-
sibile, che in un medesimo tempo quella serenissima Republica, et
queste Provincie fossero in guerra. Attenderò all’essito,
et vostra Serenità si compiacerà avvertirmi di quelle cose, che stimerà
proprie al suo servitio in questa condotta se doverà proseguire.
Col luocotenente colonello del signor Anstenraedt, che ha havuta licenza
per tre mesi è venuto qui il fratello del signor colonello Rocalaura
ha portato lettere di lui al signor Principe, et a me ancora, et
parmi haver scoperto che siano simili alle mie nel particolar
dell’intentione, che ha la Serenità vostra di regolar li stipendii delle
sue genti dice che non è cosa più facile che accrescer, né
più difficile, che l’abbassar il soldo; mostra che lo vorrebbe
volontieri per servitio di vostra Serenità; ma teme d’incontro, quando 
--- page 099v---
 venisse a tal risolutione. Io sabbato, che mi trovai con sua Eccellentia
volsi per modo di discorso cavarne il suo senso. Mi disse. Et cercò
mi parve con buon affetto o la serenissima Republica ha a far di dette genti,
o non, se ne ha a fare non la consiglio in modo alcuno toccar
questa corda perché se ne troverà male, le genti fuggiranno
non vorranno servire, et quel ch’è peggio correranno alla
parte dell’inimico, che per quanto intendo disse procura di
sviarne. La Republica si tenga cara quella soldatesca, che come
altre volte vi ho detto, le costa tanto, et hora a[cco]stumati al
Paese val più uno di quelli, che dieci d’altri: più tosto si liberi
da qualche altra spesa superflua. Et replicò parmi, che
ad esso non sia l’opportunità di far il tentativo, et toccar una
tal corda. Monsignor di Rocalaura anco nelle lettere di sua Eccellenza
si lauda supramodo delli honori, che riceve dalla Serenità vostra, da
quell’eccellentissimo Senato, et dalla nobiltà tutta in generale, mostra
affetto al servitio, et dal fratello suo ho cavato, che volontieri
continuerà in esso. L’Eccellenze vostre hanno fatto esperimento del
credito di quel soggetto appresso la soldatesca, et del valor suo,
et non dubito, che anco per obligarlo haveranno mezi, che
non serviranno a consequenza; ma a testimonio di stimar
la persona, et col progresso del tempo avanzar quello, che
la presente congiontura rende di difficile riuscita.
Egli mi accenna, et veramente con somma modestia, che a
proportione nell’honorario estraordinario, ch’è di ottocento
scudi il mese per lui, et per li officiali del suo reggimento
trova haver meno di quello, che habbino gl’altri, che
sono venuti con condotta di genti da questi paesi, et d’Inghilterra
per il numero molto inferiore al suo. Io ho stimato mio debit[o] 
--- page 100r---
 di notificar questo tanto alla Serenità vostra ad ogni buon rispetto, et per
il suo servitio.
Solecitato il Pach da me, et aiutato in quanto ho potuto ha usata dal
canto suo ogni possibil diligenza, et fino ad hora si è ricuperato
quasi tutto il denaro di quattro cavato dalle mani delle
sicurtà. Si trova tuttavia a Roterdam per ricuperatione
dell’altro. Credo che sarà presto spedito, et partirà subito per costì.
Domenica partì il suo luocotenente con un bombardiere. Se ne ritor-
na a quel servitio et io li ho convenuti dar 180 fiorini a conto
di sue paghe, di che come anco di un debito di 70 fiorini,
che lascia qui ne ho dato particolar conto alli illustrissimi signori procuratori
all’armar; mandandole il ricever, et scrittura del suo obligo.
A queste sarà aggiunta la replicata de’ 27 del passato, senza però
lettera delli signori Bohemi, et di questi Stati, non havendone havuto
dupplicato. Prima che li agenti bohemi partissero li visitai, et
ringratiandomi delle dette lettere inviate; mi replicorono l’
instanza di assistenza di denari; ma io li lasciai col dettogli
l’altra volta delle spese grandi, che faceva la Serenità vostra. Gratie etc.
Dall’Haya a’ 4 giugno 1619
di vostra Serenità
humilissimo et devotissimo servitore
Christofforo Suriano

--- page 100v---


--- page 101r---


--- page 101v---
Al serenissimo principe di Venetia
n° 107 sola

