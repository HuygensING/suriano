
--- page 077r---
n° 104 sola
Serenissimo Principe
dalle mie lettere delli 13, che seguitorono a quelle del giorno
precedente, et qui aggiunte sono in replica haverà la Serenità vostra
intesa l’essecutione fatta contra la persona di Bernvelt, non
havendo valsa alcuna instanza, che habbi fatta in particolare
l’ambasciator ordinario di Francia per detornare, o alterare la
sententia pronontiata; et per quelli delle Signorie vostre eccellentissime, che
havessero curiosità qui aggiunta sarà la traduttione della
lettera, ch’egli scrisse alli signori Stati Generali, quando vide non
poter haver audienza: la quale per le cose, che vi sono
seminate per dentro riuscì di gran disgusto a questi signori.
Et tutto quello che habbi detto, et dica esso Ambasciatore è stimato
appassionato, et che le commissioni havute da lui habbino
della stessa natura.
Dicono, che l’Ambasciator inglese habbi intercesso per la sepoltura di
Bernvelt nella chiesa della corte: altrimenti era condotto il
cadavero a sepelir nel luoco ordinario de’ giustitiati.
Resta confiscata ogni sua facoltà. Sono state levate dalla
casa tutte le scritture pertinenti al carico, che teneva, et
è stato fatto inventario dei mobili.
Mi è stato affermato da alcuno di questi signori, che li giudici
havevano tanto in mano, che potevano passar alla tortura;
ma che non hanno voluto farlo rispetto all’età grave
di lui; acciò il mondo non havesse sparlato, che si havesse
voluto estorquer, et far confessar quello che non sapeva
per il rigor de’ tormenti ad esso insoportabili: ma
che in effetto habbi havuta communicatione coll’inimico
che vuol dir coi Spagnuoli.
Come si sia non possono alcune lingue fermarsi di 
--- page 077v---
 non compianger la morte di quest’huomo; ma altri non cessano
d’invehir contra di lui. Di che, et del seguito ha mostrato
l’ambasciator francese haverne sentimento grande et al suo Re rispedì
lo stesso giorno dell’essecutione l’avviso in diligenza, come
anco ispedì persona espressa alla maestà d’Inghilterra il signor ambasciator
Carleton.
Il cadavero del Lidembergh che già da sé stesso si amazzò in pri-
gione come era balsamato in una cassa; così mercordì
dal Ministro di giustitia fu condotta fuori dell’Haya
et l’ha apesa alle forche col corpo dentro come stava:
cosa, che a molti è parsa altrettanto strana, quanto al
generale par nuova et inusitata maniera di far giustitia.
Hier mattina furono sententiati altri doi prigioni Grotius, et
Hogherbets, et restano condannati a perpetua carcere con
confiscatione dei beni. Rimane ancor un altro, et è
l’ultimo, ch’è stato condotto prigioniero. Per lui si prega
molto per il perdono, o almeno per la mitigatione della
sentenza, et se bene da lunedì sino ad hoggi resta
ancor nella medesima corte del palazzo il solaro: vi è non-
dimeno buona opinione, che anco questo scaparà la
vita: parendo che possi bastar l’haversi disfatto del
capo principale; origine, et fomento come dicono
d’ogni turbulenza nel Paese tanto nell’ecclesiastico, che nel
politico.
Ancor non sono uscite dalla stampa le sententie, che saranno
impresse in tre lingue latina, francese, et fiaminga.
Mi viene detto, che seguirà alla pronuntia di tutte le
sententie un’abolitione, et un perdono generale 
--- page 078r---
 per tutti quelli, che havessero havuta o participatione, o commu-
nicatione in questi affari; et che non si prenderà alcuna ricerca
del passato; et che questo sarà publicato in un medesimo tempo
in ogni città, et terra di cadauna Provincia. Si crede anco
che habbi a venir fuori un manifesto per chiarir maggiormente,
che drittamente, et giustamente, et per necessaria sicurezza del
Paese s’è proceduto in questa materia.
È incerto quello sia per partorir tali essecutioni. Questi signori si
promettono ogni bene da questo che chiamano necessario
antidotto al soprastante, et iminente male nel Paese.
Così anco sperano, che debbi seguir dalla definitione del sinodo,
che publicato, et ispedito, se ne sono anco partiti li dottori
stranieri presentati per le spese del viaggio, et per forma di
regalo a proportione della qualità dei soggetti, et dei
luochi di dove sono spiccati per honorar li principi et poten-
tati, che li hanno lasciati venire, in maniera, che si sono
lodati della liberalità di questi signori.
Ognuno (oltre le sudette spese, et regalo) ha havuto una medaglia
d’oro, da una parte vi è l’impressione della stanza del sinodo,
et dall’altra di un monte esposto a varii venti, che
soffiano, nella cui somità vi è un tempio. Et la circon-
scrittione dice. Stabit sicut mons Sion. Alludendo
alla fermezza della religione nel Paese; così l’interpre-
tano alcuni; et altri l’applicano al governo tempo-
rale, et ecclesiastico.
Hora si attende la publicatione alle stampe delle risolu-
tioni del detto sinodo, et il frutto di una tanta, et
sì gran spesa: tenendosi per fermo, che le lingue

--- page 078v---
Delli ministri arminiani cacciati dal consortio sinodale
et come condannati nei cinque punti ne’ quali consiste-
vano le difficoltà, non saranno così facili a contenersi da
un protesto; se non fosse, che pochi, et mortificati non vedendo
la sua tacessero finché se li appresenti il tempo proprio
a risorger con nuovi motivi.
Questo, ma molto più il negotio de’ prigioni ha tenuti tutta
la passata settimana questi signori in continue sessioni, et occu-
pationi: pochi altri negotii si sono trattati. Et ho
saputo però, che non ostante quanto è detto non ha
il signor principe Mauritio lasciato fino avanti hieri di
tener ragionamento con alcuni della provincia di
Holanda del negotio di unione tra vostra Serenità, et queste Pro-
vincie. Va sua Eccellenza disponendo le cose per consigliar quello
che si doverà risponder proposta la materia nei Stati
Generali per proseguir innanti: et credo per me, che
se ne darà parte a tutte le Provincie. Come so che
già uno dei signori di Zelanda per prevenire ha dato par-
te alla sua.
L’opinione di sua Eccellentia per quanto sono stato avvisato è di
lasciar che cali la piena di questi interni affari, che tengono occupate le menti, et gl’animi.
Al presente par che non si vegga altro più fermo direttorio
in questo Governo, che l’Eccellenza sua perché a lei si fa capo
quasi di tutti gl’affari, et si defenisce grandemente
al suo consiglio, et auttorità.
Vi sono di quelli che sussurano, et se dirò con qualcheduni
che l’Eccellenza sua ha occasione di haver cura a sé stessa, stimo 
--- page 079r---
 che tanto sarà meglio considerato dalla prudenza delle
Eccellenze vostre illustrissime, et massime in questo Paese, che si pretende
libero anco nei membri particolari di ogni Provincia: si governa
però sua Eccellenza con prudente maniera; et usa l’auttorità
con altrettanta discrettione.
Delle cose di Alemagna qui se ne parla al presente poco.
Solo si confermano avvisi, che di più in più gustano a
questi signori per le forze, et adherenze, che par vadino
acquistando Bohemi; et hanno havuto particolar contento
che l’Austria Superiore si sia dichiarita per essi Bohemi,
come viene scritto.
La corte dei serenissimi arciduchi si tiene a Marimont; ma come è
in luoco privato non si sentono avvisi così sicuri di Brusseles
se non la continuatione del marchiar di quelle truppe non
senza timore che habbino ad haver rincontro.
Con quante instanze habbi fatte alli signori di Amsterdam ancor
non ho potuta haver l’ultima liquidatione de’ conti. Onde
se per la prossima settimana non mi capiteranno per poterli
mandar a vostra Serenità le ispedirò per provisione quelli di
Roterdam, et Northolandia.
Credo, che fra tre o quattro giorni risolverà il capitano Pach
di partir verso costì. Egli è stato in Amsterdam, a
Hoorn, et altrove per trovar il numero compito delle
sue genti, et particolarmente le già appostate; ma quando
credeva di esser del tutto sicuro li hanno mancato nelle
mani, et non hanno voluto far il viaggio persuasi dalle
mogli loro, et fomentati da alcune di cotesti marinari
che tutte strepitosamente hanno cridato contra esso

--- page 079v---
Pach, non voler che suoi mariti vadino ove sono posti in
ferri, batuti, impiccati, et mill’altre impertinenze proferi-
te anco dalli stessi huomini, che lo necessitorono a tirar
la spada, et mi dice di haverne ferito alcuno. Onde
per evitar ogni scandalo, se n’è ritornato qui; et
vedendo l’impossibilità di tirar innanti questa condotta
per non disperder il publico denaro ha stabilito per il me-
glio retirarsi dall’impresa; et venir quanto prima
a’ suoi piedi per prestarle maggior servitio di presenza
di quello può far qui senza frutto. Il che par bene
a me ancora.
Mi ha detto tener avviso, che in Colonia erano arrivati
vintidoi delli 32 che partirono hieri quindeci
giorni; ma all’incontro ha inteso esserne intorno
a Roterdam quattro tornati a dietro. Egli questa
mattina è partito per quella città con patente di sua
Eccellentia, et con un’altra mia per haver ogni assistenza
non solo da quel Magistrato; ma da tutti gl’altri del
Paese, et da tutti gl’officiali per la ricuperatione del denaro
et perché siano castigati del loro fallo. Devono fra
qualche cinque o sei settimane esser alla vela alcune
navi per Italia, et per Venetia in particolare se vostra Serenità stima
haver bisogno fin all’hora dell’arrivo che potrebbe esser
per le fine d’agosto, o di settembre di simil bombardieri me
lo potrà scriver perché a poco a poco secondo che ne
veniranno dal mare si potrà veder d’inviarne
alcuno all’armata, et così veniranno sicuri senza
pericolo che siano sviati venendo per terra al qual 
--- page 080r---
 proposito mi avvisa il Pasini, che io debbi avvertire haver
il marchese di Bellamar scritto a Brusseles intorno alla
persona del Pach, et dice come doverà menar seco
cento bombardieri, et che per tanto bisognerà far ogni
possibile acciò non passino per li stati di sua Maestà
catholica et della casa d’Austria; et che havendone
la Republica grandissimo bisogno sarebbe di gran momento
il levarglieli. Quattro che sono stati accordati
ultimamente hanno da me havuto ogni miglior instruttione
faranno anc’essi il viaggio degl’altri; et questo particolare
mi fa entrar tanto più nella risolutione che ’l Pach
levi mano perché meno veggo apparenza con quanto
ho detto, che si possi sbrigar di qua se non con gran
lunghezza di tempo senza frutto di vostra Serenità.
Ho alli illustrissimi signori proveditori all’armar scritto qualche cosa
di questi particolari, et a Signorie vostre illustrissime mando il rolo delli
presi in servitio. A queste saranno aggiunte le
loro lettere. Gratie etc.
Dall’Haya li 19 maggio 1619
di vostra Serenità
humilissimo et devotissimo servitore
Christofforo Suriano

--- page 080v---
Al serenissimo principe di Venetia
n° 104 sola

