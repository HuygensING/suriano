
--- page 308r---
3a
n° 146 comincia 144
Serenissimo Principe
delli quattro vasselli del numero delli dodici licentiati dall’
eccellentissimo signor Capitan generale venerdì a sera arrivò a Roterdam
quello nominato Lo specchio colli marinari proprii, et da trenta
in circa del vassello abbruggiato. La sera stessa dal scrivano
mi furono portate lettere del detto eccellentissimo signor Capitan generale,
et dell’illustrissimo signor commissario Morosini, et con queste li conti
de’ denari esborsati per pagamento de’ salari a dette cinque
navi; et io immediate la mattina seguente mi transferii a Roterdam per dar mostra, ma trovai che la più gran
parte de’ matelotti, et quasi tutti erano usciti et alcuni
passati chi a questa chi a quella città et chi di qua et chi
di là per visitar, et veder li suoi: onde protestai al Vice
capitano sendo il Capitano morto nel viaggio, et sepolto
sopra l’isola di Sardegna, che intendevo che d’allhora
fossero tutti li marinari fuori di servitio et meno haver
a pagar per li viveri, come tenirò saldo se però l’uso
del Paese non mi fosse fatto apparere esser in contrario,
che non lo credo. Dimani aspetto presso di me il rice-
vitor generale di quell’Amiralità per far conto seco
di quello che resta, ribatter quello che s’è dato di qua
et saldar il conto de’ morti, de’ fuggiti, et de’ conden-
nati alla galera. Non dubito di non haver a far assai,
et haver a contender più che assai. Come si sia pro-
curerò in tutte le cose che ’l servitio publico non
patisca, et nel consignar le restanti munitioni,
che la Serenità vostra non resti defraudata. Delli altri
tre non vi è ancor novella alcuna che siano arrivati
in Amsterdam; et pur sono stati lasciati da questo sopra

--- page 308v---
Inghilterra. Questo conferma con ciò che riverentemente accennai
alla Serenità vostra che sarebbe stato bene l’accordar un termine
prefisso di doi mesi almeno o più se più havesse parso bene
perché in ogni modo fin qui hanno passati li doi mesi sendo
le lettere dell’eccellentissimo signor Generale de’ 21 agosto. Per gl’altri sette
restanti che vedo saranno licentiati se non si mette il detto
termine prefisso vi sarà pericolo che stiano ben di vantaggio
coll’iscusa della stagione, del verno, de’ giacci, che so io di
mille altri subterfugii, che questi marinari hanno alle mani
et supplico la Serenità vostra per suo servitio commandare, che siano
fatti li conti tanto dell’haver che del dare sì per viveri, che
per salarii fino al partir di detti sette vaselli: perché questo
non può se non profitarle, che altrimenti le pretensioni saranno
in campagna, et così anco far che quelli a chi spetta
rendino conto delle amunitioni, et apprestamenti che restano
a fine di saper ciò che portano in dietro; altrimenti bisognerà
accommodarsi alla conscienza loro. Ho stimato bene
nella risposta, che do all’eccellentissimo signor Generale tovargliene un
moto; ma vostra Serenità potrà ordinar ciò che per sua
prudenza stimerà proprio, et buono.
Quanto al pagamento delli restanti noli se vostra Serenità vuol pagarli
di qua perderà troppo perché non può haver il denaro che
a 46 piacchi o quarantasei e mezzo per ducato, che manco
ne sono sicuro, et ella ha havuta la libertà di pagarli di
là ch’è vantaggio evidente per lei nello stato che al presente
si trova il cambio, come all’incontro danno evidententissimo
quando io dovessi traserli il danaro per simil noleggi.
Per il pagamento delli restanti salarii a matelotti bisognerà 
--- page 309r---
 ch’io prendi il denaro a cambio, come farò, et ne procu-
rerò quel vantaggio, che potrò maggiore.
È gran pezzo, che non ho sentito motivo alcuno dalli interessati
nel vassello abbruggiato: quando più parlino mi valerò
delle ragioni, che mi significa la Serenità vostra nelle lettere sue
de’ 18 del passato, et non mancarò di sostenere, che le
intensioni di essi interessati devono esser portate di là;
intanto attenderò anco quel di più, che ella potrà rice-
ver dall’eccellentissimo signor Generale per convalidar maggiormente le
ragioni di quella serenissima Republica ma in particolare è necessario
ch’io sappi, come altre volte ho riverentemente rappre-
sentato se data la licenza al vasello il Capitano habbi
havuto qualche cosa in scritto. Perché sopra ciò fanno gl’inte-
ressati il fundamento della sua pretensione dicendo che
non si era havuta alcuna cosa. Attenderò l’avviso.
Aspetterò anco quello che vostra Serenità haverà deliberato nel negotio
del signor conte Henrico. È qualche giorno che non mi sono
trovato seco, et so nondimeno, ch’egli desidera saper
qualche cosa.
Parmi di haver presentito, che la Serenità vostra ha in volontà di
comprar alcuni dei dodici vasselli restanti in conformità
di che ho saputo che ’l signor Filippo Calandrini colli comparte-
cipi hanno dato ordine al signor Melchior Noirott di atten-
der alla trattatione, et che habbi ogni auttorità per il
vassello San Marco. Il vassello è nuovo dell’anno passato
vostra Serenità doverà haver informatione. Se vadi bene alla vela
perché quanto al corpo del vassello era di bella grandezza
et fabricato molto bene. Gratie etc.
Dall’Haya li 5 novembre 1619
di vostra Serenità
humilissimo et devotissimo servitore
Christofforo Suriano

--- page 309v---
Al serenissimo principe di
Venetia.
3a
n° 146 comincia 144

