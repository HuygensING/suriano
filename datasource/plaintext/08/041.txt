
--- page 213r---
2da
n° 133 comincia 132
Serenissimo Principe
con questi ultimi ordinarii resto senza lettere della Serenità vostra, et so che
da altri, che da me si fa conto che serviva il tempo, che in particolare
l’ultimo potesse portar la risposta sopra il trattato di unione; ma
io ha chi me ne ha parlato ho risposto, che affare così grave
non può pesarsi così prontamente, et che era necessario, che da vostra Serenità
vi fosse fatto reflesso non minore di quello, che comportava la cosa
stessa. Sono avvisati questi signori esser vostre Eccellenze inclinatissime
et qui concorrendo nel medesimo vorrebbono, che si proseguisse
all’effetto. Hieri me ne parlò il signor principe Mauritio, et
mostrò il suo ordinario desiderio di veder la perfettione di
questa colleganza.
Il signor principe Henrico questi giorni passati è stato travagliato da
un dolor di fianco, et hieri solamente uscì di casa. Lo visitai,
et nel proposito della sua condotta disse, che stava ancor atten-
dendo quello che haverà operato il signor principe Mauritio,
che haveva presa carica di parlarne con qualcheduni dei
signori Stati. Molto bene mi aveggo, che si va protrahendo
aspettandosi più larga risolutione dal canto della Serenità vostra in
conformità di quanto con precedenti lettere mie le ho rappre-
sentato particolarmente intorno alla dichiaratione del titolo, et espressione
del commando a’ 25 giugno, et doppo a’ 9 luglio, et con altre
lettere mie. A buonissimo proposito tentai hieri di cavarne qualche
cosa dal signor principe Mauritio; ma trovai o che non ne haveva
parlato, o stava irresoluto, et mi accennò, che se le truppe di
questi paesi dovessero esser ispedite per Alemagna sarebbe stato
impiegato. Forse disse questo con qualche fine. La prudenza
della Serenità vostra può capire fin dove miri il senso di questo Prin-
cipe. Io non ho che far altro, che aspettar di qua quello
mi sarà aggiunto, et da vostra Serenità li suoi prudentissimi commandamenti.

--- page 213v---
Convengo di nuovo replicar alla Serenità vostra l’instanza de’ mercanti interessati
nelle dodici navi, et in quella Il leon felice per la sodisfattione de’ loro
noleggi, che supplicano istantemente vostra Serenità a dar ordine, che siano
prontamente pagati, perché facendo stato sopra le lettere trasono sopra
quel credito; et poi a loro grave interesse (come dicono) sono
necessitati a sodisfar le rimesse.
Domenica poi furono a me tre deputati delli partionevoli del vassello
abbruggiatosi in Colfo desiderando saper da me quello, che ne havevo
et dicendo, che essi tenevano avviso da’ suoi corrispondenti, che ’l
vassello non era stato licentiato; o almeno non haveva havuto il suo
dispaccio; et però pretendevano in virtù del contratto esser pagati
del valor di esso dalla Serenità vostra. Io gli ho risposto col fondamento
di una lettera dell’eccellentissimo signor Capitan general da Mare, che intendevo
diversamente; et che per tanto non vedevo, che la serenissima Republica dovesse
esser sottoposta ad alcun risarcimento. Essi tenevano pur affermato
il contrario; et nel partir da me mi pregorono di rappresentar
alla Serenità vostra la loro pretensione. A che non assentendo dissi, che non
era tutto il dir di pretender; ma che bisognava, che la pretensione
havesse il suo fondamento, che io ancora haverei scritto per haverne le
necessarie informationi. Questi non ha dubio persisteranno nella
dimanda; et sono ricorsi all’amiralità di Roterdam, come
quella, che ha noleggiato il vassello per informar quei signori. Ma
parmi, che non doverebbe esser messa difficoltà di trattar la
loro pretensione costì, ove è successo l’accidente. Aspettarò li suoi
prudentissimi commandamenti, et le sue instruttioni per sapermi
regolar con esse nel sostener quello che stimerà la Serenità vostra proprio.
Li signori della detta Amiralità con loro lettere mi hanno instantemente pregato
di scriver alla Serenità vostra, ch’ella si compiaccia di ordinare, che li restanti
denari al defonto capitano Pietro Corson ch’era sopra il sudetto 
--- page 214r---
 vassello fattone il disconto siano pagati in questi paesi a servitio della
vedova, et figlioli del morto: perché ad essi non tornerebbe conto
passarsene costì per solecitar il detto disconto, et pagamento. Anco
in questo attenderò l’ordine ch’ella mi vorrà dare per
poter risponder a’ detti signori.
M[andai] la passata settimana con tre lettere n° 129 fin 131, che saranno
[qui] aggiunte replicate, alcune scritture, che mi restavano, et insieme
doi lettere dell’amiralità di Roterdam per doi capitani. Con queste
haverà la copia di esse in fiamingo, et la traduttione in italiano per
valersene a suo gusto: et colla replicata del conto di questa residenza, verrà
anco con queste quello di Zurich, et del viaggio fatto a’ principi dell’Unione; et fin quà.
Sono pur solecitato per denari; et io aspetto li suoi prudentissimi
commandamenti, né credo che possino tardar molto a capitarmi
et con questo vado mantenendo in speranza queste Amiralità. Gratie etc.
Dall’Haya li 18 settembre 1619
di vostra Serenità
humilissimo, et devotissimo servitore
Christofforo Suriano

--- page 214v---
Al serenissimo principe di Venetia
2da
n° 133 comincia 132

