
--- page 252r---
2da
n° 141 comincia 140
Serenissimo Principe
il viaggio del baron di Donà finalmente si è volto per la Francia
verso Alemagna, et qui non si è inteso altro del suo negotiato,
se non che sia partito dal re della Gran Bertagna con risposta
irresoluta; et mi disse il signor principe Mauritio, che quella Maestà
haveva mostrato di voler saper prima di risolversi la vera causa
perché Bohemi havessero deposto il suo Re; et il fine con che si erano
mossi ad elegger il Principe palatino. Et vi è avviso qui, che
habbi spedito in Spagna a quella Maestà per farli intender, che
tutti gl’accidenti successi erano stati senza sua previa notitia
la verità di questa speditione vostra Serenità già la deve haver havuta
dal proprio luoco.
In questa dubietà nondimeno dell’animo del re d’Inghilterra resta conso-
lato quello dei signori Stati colle nuove, che hanno ricevute che
il Palatino si avanzava nell’alto Palatinato in compagnia
della Principessa sua moglie, et del Principe loro figliolo col
seguito di dodici milla fanti, et della cavallaria. Che Bohemi
sarebbono venuti ad incontrarlo, et a presentarli la corona
di quel Regno, et che si promettevano, che sul luoco non
l’haverebbe ricusata; tanto si promettono anco li signori Stati:
tuttavia non è che gl’animi non stiano perplessi, et in dubio
dell’essito di tanto negotio.
Il Re christianissimo fa quanto può per divertir il Palatino dall’accetta-
tione, et continua nell’essortationi, et nell’instanze col
mezo de’ suoi ministri; tra quali qui monsignor di Murier
fa l’ufficio suo; et se ben non è comparso in publica
assemblea: a parte nondimeno sempre, che li viene fatto
non manca di rappresentar il desiderio di sua Maestà christianissima
metter avanti gl’inconvenienti, che possono derivar da 
--- page 252v---
 questo così grand’affare; che ’l fuoco si allumerà nell’Alemagna in
maniera, che non si potrà così facilmente estinguer; che in pregiudicio anco
della Christianità ridonderebbe una tal risolutione; aggiungendo altri simil
concetti portandoli et con senso, et con parole molto efficaci: et ultimamente
appunto ad alcuni deputati de’ signori Stati che funno con lui espose le
medesime cose essortando sue Eccellenze ad intraprender la materia a cuore, e[t]
procurar di metter le cose alla pace, et all’accordo. Ma questi signori
sono portati in maniera al sostener Bohemi, et al desiderar la
corona di Bohemia nel Palatino, che stimandolo servitio di queste Pro-
vincie, difficilmente si rimoveranno dai loro primi sensi. Et non
lascieranno di farli capitar all’orrecchio del re d’Inghilterra come
n’ho inteso qualche cosa, et confortarlo a sostener da dovero il
genero.
Si credeva, che dovesse esser qui la prossima settimana di ritorno dal
suo complimento coll’Imperatore il baron di Doncaster ambasciator d’Inghilterra
ma si sono havuti altri avvisi, che starà ben ancor sei settimane
et che andava cercando sua Maestà, che non haveva sede
permanente.
Le novelle di Bohemia intorno all’essercito che tengono quei stati
riescono qui sempre più care, quanto vengono con certezza
che con ordine molto buono si mantengono, et all’incontro
quelle di Buquoi siano in grandissimo disordine. Il che è inteso con
sentimento d’animo a Brusseles, et essendo diminuite assai
le genti di esso Buquoi stano perplessi li serenissimi arciduchi
et il suo consiglio di quello si doverà far da quella parte.
Sono sicuri, che se si muoveranno con essercitio formato
li signori Stati, vigilando a questo, seguiteranno: onde si
aspetterà l’essito.

--- page 253r---
Altro non vi è per hora in questa corte toccante le cose di Alemagna; ma
li signori Stati stano sempre discorrendo sopra questa materia; et si
vede bene, che l’inclinatione è pronta ad impiegarsi quanto
più sarà stimato proprio al loro servitio, et alla loro sicurezza.
Ogni dì continuano a ridursi insieme per accommodar le differenze
di quelli di Embden con il loro Conte; havendo per fine principalmente
che restino accommodate per la via del negotio, riservandosi
in ultimo luoco l’auttorità della quale non si valeranno, che
necessitati: a fine di levarsi invidia, et non rendersi odiosi
che voglino intraprender gl’affari con vehemenza, et ac-
comodarli secondo li loro gusti. Et si spera da sue Eccellentie
di venir in fine a capo del loro buon disegno con il contento
di ambe le parti.
Li deputati delli collegi delle Amiralità, che erano qui sono
tutti partiti coll’instruttioni da darsi ai capitani delle navi
che sono pronte all’uscita per lo stretto nel Mediterraneo
et quelle particolarmente che haveranno li commissarii che mandano
espressi per trattar con quelle genti, che contengono risolutione
da questa parte, che essi corsari habbino ad essequir pon-
tualmente il trattato, et l’accordo fatto alla porta di Constanti-
nopoli; et altrimenti doveranno constringerli al farlo.
Dodici saranno le navi, et una petacchia tutte ben ad ordine
di ogni provisione, et armate di buoni prezzi.
Vorrebbono, che anco il re della Gran Bertagna seguitasse
con qualche numero de’ suoi vasselli conforme all’intentione
data sopra la quale, et sopra l’espositione del signor ambasciator Carleton
questi signori risolverono non attender ad alcun partito
particolare d’accordo, che havevano li pirati precedentemente 
--- page 253v---
 proposto. Hanno qualche speranza, che seconderà il Re
la buona mente, et risolutione loro: con tutto ciò non è
tanto fondata, che basti. Ne hanno fatto far ufficio col
suo Ambasciator qui; et col mezo di monsignor Carone in Inghilterra
non mancano di aggiunger ogni eccitamento rappresentandole
il commune interesse di mantener libero il comercio a’
mercanti dell’una, et l’altra Natione; venendo interrotto
da detti pirati. Et sulle propositioni d’accordo fatte da loro
sono stati presi da otto o dieci vasselli de’ sudditi di
queste Provincie.
Li deputati dell’amiralità di Amsterdam, prima di partire
venero a trovarmi per intender se havevo havuto ordine
di dar denari; et particolarmente per pagar quelli, che
pretendevano resti, li dissi, che non havevo ordine alcuno, et
come l’havessi havuto non haverei mancato di farglielo
sapere. Si strinsero nelle spalle, mostrando, che bisognava
che restassero sodisfatti di questo tanto; ma che erano
tormentati, che non havevano potuto far di meno di
non venir ad importunar me ancora. Io con parole
che stimai proprie procurai di farli partir sodisfatti
da me. Gratie etc.
Dall’Haya li 16 ottobre 1619
di vostra Serenità
humilissimo et devotissimo servitore
Christofforo Suriano

--- page 254r---


--- page 254v---
Al serenissimo principe di Venetia
2da
n° 141 comincia 140

