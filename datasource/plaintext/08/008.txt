
--- page 044r---
n° 98 sola
Serenissimo Principe
ai signori Stati Generali communicai martedì passato l’accordo fatto da
vostra Serenità con li capitani delle dodici navi, di che mi diedero segno
restar altrettanto sodisfatti quanto furono da me persuasi, et
conobero, che a particolar loro instanza tutto era seguito. Et
mi parve di far il servitio publico con proponerle, che
sarebbe stato a proposito, che scrivessero una lettera alli
detti capitani in generale, perché havendo havuto ogni
contento, essi ancora si diportassero in maniera, che la serenissima
Republica restasse sodisfatta di loro. Hanno sue Eccellenze
trovato buono l’avviso, et m’hanno fatto anco haver le lettere,
che saranno qui aggiunte delle quali anco ho cavata la translatione.
Mercordì fui a Roterdam. Parlai c[o]n quei signori dell’Amiralità; li
rappresentai la volontà della Serenità vostra di pagar li tredici mesi
di viveri in conformità di quello che a loro, et alle altre
Amiralità precedentemente scrissi, et li diedi la nota di quelli,
che volevano, che fossero risposte qui le loro paghe. Restorono
sospesi, che fossero così pochi rispetto all’importunità di
molte più donne, et mi dissero, che sopra il tutto haverebbono
havuta consultatione, tirato il conto in resto, et fattomi poi
saper ciò che fosse stato necessario. Spero che la mia andata là
non sarà stata infruttuosa, come veggo riuscirà proprio il
trovarmi anco colle altre Amiralità.
Non farò questo, che coll’occasione di andar in Tessel per l’ispeditione
della nave, la quale, conforme gl’incontri ordinarii, già quattro
giorni non ci era ancor avviso, che vi fosse, et questo per la
bassezza delle acque.
Giovedì il Pach si trovava in Amsterdam, et concertava con li compar-
tecipi di detta nave per la spesa de’ viveri per li suoi bombardieri 
--- page 044v---
 et fin hora credo, che haverà accordato. Questo è il meglio, che
potesse fare nella presente congiontura, perché si poteva dubitar
assai, che si sbandassero nell’Alemagna stanti le levate, che si fanno
da ogni parte.
Li signori Stati Generali sono avvisati, che ognuno dei principi dell’Unio-
ne si arma, che gl’elettori ecclesiastici faccino l’istesso, come altri principi
di Germania tanto per il particolare,
che per il commune interesse.
Il marchese di Bada ha spedita qui persona espressa per haver
doicento cavallieri, ma non vi è apparenza, che sia permessa questa
levata; et meno qualche soggetti che desidererebbe per valersene
de’ capi, et officiali nella cavallaria, et infanteria ancorché
non fossero, che semplici soldati.
Il signor principe Mauritio è quello, che in particolare contraria a queste
instanze, non stimando bene, che resti il Paese snervato delle
più buone genti.
Ancor non è del tutto risoluta la risposta da darsi a’ Bohemi. Li
agenti, che sono qui la solecitano, né dai signori Stati si attende che
la risolutione di Holanda, et di Frisia. Mi è stato detto, che per
modum provisionis daranno doicento milla fiorini, che non dichia-
reranno a tanto per mese; ma solo da esser esborsati fra
il termine di quattro mesi; et poi se la guerra passerà avanti
far anco quello di più, che sarà trovato a proposito. Mi è
stato detto, che li sudetti agenti hanno commissione di
venirmi a vedere, darmi conto di quello, che segue, et lettere
dei loro signori per vostra Serenità ancor non li ho veduti, et m’è parso bene
poiché mi hanno fatto saper questo tanto di attender che venghino.
Questi rappresentano una gran risolutione dei stati di Bohemia
di voler star saldi; ma tutti non si promettono tanto, mentre non 
--- page 045r---
 habbino migliori assistenze.
Dalla parte di Brabant erano già marchiati ottocento cavalli, et vicini
al Reno per passare sono stati richiamati; onde ritornati hanno
fatto alto nei contorni di Giuliers. Questo è seguito doppo l’avviso
della morte dell’Imperatore, et dell’armar che si fa in Germania da
tutte le parti; volendo li serenissimi arciduchi, che tutte le truppe
unite tanto di cavallaria, che d’infanteria habbino maniera
di aprirsi il passo quando gli fosse interdetto, come par che ne
dubitino.
Qui si attende con gran curiosità di sentir quello, che faccino li principi
dell’Unione, et come siano per muoversi gl’altri, correndo qui voce,
che il re Ferdinando sia per incontrar degl’ostacoli assai anco
dal canto de’ catholici. Vostra Serenità deve esser informata meglio di
quelli affari, che qui possono esser portati per sodisfar al
genio, et alla passione.
Il signor principe Henrico col mezo di quel gentilhuomo suo familiare
mi ha fatto haver l’aggiunto proietto in grosso de’ suoi pensieri
per la sua co[n]dotta. Et havendo cavato anco qualche cosa
di vantaggio l’ho posta per scritta a parte perché l’Eccellenze vostre illustrissime
vi possino far sopra quel reflesso, che stimeranno a proposito
et farmene haver la risposta. Quello che ’l detto signor Principe
stesso mi disse, che desiderava, ch’elle dimandassero la sua
persona alli signori Stati, anco dal detto Cavalliere m’è stato
replicato a suo nome, considerandomi, che altrimenti dubita
che questi signori potrebbono entrar in gelosia, che volesse nelle
presenti congionture de’ tempi et affari del Paese, disgustato
abandonar del tutto il loro servitio, da che si poteva ben
creder che fosse alienissimo, perché troppo haveva che perder 
--- page 045v---
 non solo per la carica, che teneva di general della cavallaria; ma
per altre preeminenze ancora, et per altri interessi, ma che non
era possibil tener la lingua et li pensieri di alcuni; et che
questo rispetto faceva anco, che non passasse a più particolari per non
dar materia di disgusto, che havesse trattato meco senza la
previa conoscenza, et assenso de’ signori Stati come suoi patroni, et signori.
Io gli risposi nel particolar del dimandar la persona del signor principe
Henrico, che questo lo havevo accennato anco a lui medesimo
per punto difficile, et che dubitavo che vostra Serenità non vi fosse concorsa.
Mi replicò il detto cavalliere, che il signor Principe sperava, che
ponderati dalla prudenza di lei li rispetti haverebbe
condesceso all’instanza, et che questo non pareva gran cosa
et massime che sin qui il signor principe Mauritio acconsente: onde
l’Eccellenza sua haverebbe spianata ogni difficoltà, il che fatto all-
hora mi dovevo muover all’ufficio con sicurezza. Io gli
replicai la medesima dubietà, et lo lasciai con questo; ma egli
mi pregò di rappresentar le cause, che muovono esso Principe
la devota volontà che vive in lui di haver l’honore di
esser dichiarito servitor anco di quel serenissimo Dominio, et
di attestarle, che la sola riputatione lo muoverà ad abbracciar
la carica quando alla Serenità vostra sia cara la sua persona, et
il suo servitio.
Coll’ordinario di questa settimana non ricevo lettere di vostra Serenità; et
io invio aggiunte a queste la replicata delle mie de’ 7 n° 97.
Dall’Haya a’ 14 aprile 1619
di vostra Serenità
humilissimo, et devotissimo servitore
Christofforo Suriano

--- page 048r---


--- page 048v---
Al serenissimo principe di Venetia
n° 98 sola


--- page 046r---
Copia della lettera dei signori Stati Generali scritta alli capitani
delle 12 navi tradotta dal fiamingo
Magnanimi, honesti, cari, etc. il signor Suriano residente qui dalla
parte della serenissima republica di Venetia ha per commandamento della medesima
Republica a noi mostrato in qual modo sua Serenità sopra le
nostre scritture et raccomandationi seriose, haveva con voi lasciato
trattare, di maniera che voi havete ricevuto ogni debito, et ho-
nesto compiacimento, et sodisfattione toccante le vostre pretensioni
tanto per voi medesimi, che per gl’officiali, et communi matelotti.
Di che ricevendo noi molto gusto, non havemo potuto per tanto
(benché non dubitamo della vostra naturale, et accostumata fedeltà
honore, et giuramento, et diligenza in ogni occorrenza) essortarvi
et commandarvi a tutti insieme, et separati seriosamente di voler
prestar alla medesima Republica fedeltà, et obedienza, et portar
ogni rispetto come ricerca il vostro giuramento, et viril servi-
tio in ogni occasione contra li loro nemici; osservar li commanda-
menti, che a voi per parte loro saranno dati, sì come dovete,
et noi confidiamo per la conservatione dell’honore, et riputa-
tione di voi stessi, et di tutti gl’altri destinati sotto il vostro
commando, et anco di quelli della Natione la quale in tempo
della passata guerra (alla gratia di Dio habbiamo acquistata
presso tutto il mondo con grande honore. Et questo servirà
per consequenza nell’avenire a maggior vostro servitio, et
avanzo non solamente nel Paese; ma anco fuori, il che
noi sempre teniremo in memoria, et reccomandatione come
ve ne potete assicurare. Et habbiamo fede nel buon Dio
ch’egli facendo voi quanto è detto, et così ben compor-
tandovi nel servitio, sarà con voi, et vi darà animo
forte, et successo buono, et farà, che haverete vittoria
sopra gl’inimici della serenissima Republica, et così al suo tempo 
--- page 046v---
 vittoriosamente et con honore ritornerete a casa. Et finalmente consi-
derarete, et vi porrete innanti gl’occhi, che la serenissima Republica
è delli nostri ottimi amici, che con noi hanno una commune
causa di mantenersi per la difesa, et conservatione della
libertà, sicurtà, dritti, et privilegii delli quali si vuole
et loro, et noi privare. In questo noi staremo sicuri,
et voi tutti insieme, et ognun uno in particolare raccoman-
damo nella santa difensione dell’omnipotente Iddio.
Dall’Haya a’ 9 di aprile 1619 
--- page 047r---
 

--- page 047v---
n°1
Translatione della lettera scritta dalli Stati alli capitani delle
12 navi
nel n° 98
