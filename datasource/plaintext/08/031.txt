
--- page 158r---
Traduttione delle lettere di Aya numero 120


--- page 158v---


--- page 159r---


--- page 159v---


--- page 160r---
2da
n° 120 comincia 119
Serenissimo Principe
giovedì passato li signori Stati mi fecero chiamar di
nuovo nella loro assemblea, et mi ricercorono di
saper più chiaramente qual fosse la mente della
Serenità vostra, et in particolare sopra il punto della
diversione, et come ella intendesse. Io risposi
che non era a me il dichiarir questo punto facile
ad esser compreso per il modo dell’essequirlo dalla
prudenza dell’Eccellenze loro, che dicevo quello, che vostra Serenità
desiderava, toccava a sue Eccellenze significarmi quello,
che per vostra Serenità havessero voluto, et stimato bene
di fare. Bene risposero vi haveremo la debita consi-
deratione. Ho però inteso, che sopra questo punto è
stato fatto particolar reflesso, non sapendo se intendeva
vostra Serenità, che l’obligo della diversione dovesse esser dal
canto di questi signori solamente o pure recipro, che se
havesse ad esser reciproco senza dubio non haverebbono
messa difficoltà, et fu il signor Ambasciator inglese, che me ne
discorse venerdì, che venne in mia visitatione, il quale
in questo negotio si mostra molto ben intentionato
et scopro, che oltre le commissioni, che ne ha dal
Re (il quale, per quello mi ha detto uno dei commis-
sarii venuto d’Inghilterra ha a cuore il buon effetto di
questo negotio) lo muove anco la devotione, che
professa, et continua verso quel serenissimo Dominio.

Li signori Stati oltre questo punto della diversione
 
--- page 160v---
 mi
addimandarono anco se sapevo quando havesse ad esser
il denaro, che si haveva a contribuire, che fa assai
chiaro comprendere, che assisteranno con denari.
Io risposi, che non lo sapevo: ma che questo col negotio si sarebbe agiustato; a che mi fu soggionto parendo,
che si facesse in passando: ma ben m’avidi esser
seriosamente detto, che ognuno sapeva quanto la serenissima Republica possi soministrar più di questi stati: et vostra
Serenità intende molto bene colla prudenza sua quello,
che si vuol inferire, et come questi desidereranno, che
l’aiuto sia maggiore dal canto di vostra Serenità, che dal
loro, et per il mio debol senso credo, ch’ella stimerà
proprio, che così debba seguire per molti rispetti, et
particolarmente per mostrar al mondo la disuguaglianza
che è tra questa a quella serenissima Republica; il che
non si mostrarebbe quando l’assistenza di
vostra Serenità non fosse maggiore di quella
di questa Republica. Anco li re di Franza, et di
Inghilterra fanno il medesimo, essendo maggiore il loro
aiuto, che quello, a che sono obligati questi signori;
solo coi principi dell’Unione, et col re di Svetia sono
in ugual repartitione: ma alle città ansiatiche
questi dano molto più per mostrar la potenza loro
esser maggiore di quella di dette città. Doppo
l’instanze sudette fattemi 
--- page 161r---
 da’ signori Stati mi fu
aggionto, che per poter passar avanti haverebbono
desiderato per scritto quanto havevo loro detto per
nome di vostra Serenità. Io dissi loro, che mi pareva
di havermi espresso assai chiaro tanto in parti-
colare, che in publico, ne vedevo, che vi fosse altro
bisogno. Mi risposero tal essere la constitutione
del Governo per poter dar sodisfattione alle Provincie
da chi erano mandati. Pur allhora si contentorono
della replica li fecci della commissione della Serenità vostra,
con tutto ciò il doppo desinare mandorno a me il loro
secretario, che di sua mano notò il punto principale
della dispositione di vostra Serenità di attender al negotio
dell’unione, come anco del desiderio, che mostrava di
haver qualche particolare della intentione de’ signori
Stati intorno alle conditioni, et particolarmente se fossero
pronti di assister con denari in luogo di navi, con
diversioni, o altro, che fosse stimato il meglio. Sopra
questo sono andati doppo essaminando, et ponderando
fin hoggi, et quasi sempre con la presenza del signor
principe Mauritio, et anco del signor conte Guglielmo.
Dimani se ne deve trattar ancora: si metterà per
scritto per communicarmelo, 
--- page 161v---
 e perché faci haver il
tutto a vostra Serenità, et sarà cred’io col prossimo ordinario.
In quello, che ho scritto la passata settimana, et in
ciò che aggiongo la presente s’includono li principali punti,
sopra li quali hanno da venirmi le commissioni della Serenità vostra
per proseguir coll’aiuto di Dio in questo negotio. Gratie etc.

Dall’Haya lì 6 agosto 1619
di vostra Serenità
humilissimo, et devotissimo servitore
Christofforo Suriano

--- page 162r---


--- page 162v---
Al serenissimo principe di Venetia
2da
n° 120 comincia 119

