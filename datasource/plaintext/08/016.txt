
--- page 081r---
n° 105 seguita 104
Spedita a’ 19 per Amsterdam
Serenissimo Principe
uscì solamente hieri dalla stampa la sententia contra la persona
del signor Bernvelt fatta in lingua fiaminga; et hoggi quella
fatta in francese della quale ne mando qui aggiunto
un essemplare per quelle dell’Eccellenze vostre, che haveranno
gusto di vederla, havendo più tosto voluto sodisfar alla
curiosità, che al bisogno; et perché mi si rappresenta un’
occasione di un messaggiero, che parte in questo punto
per Anversa.
Et non lascierò colla medesima di aggiungerle, che ho havuto questa
mattina avviso di Amsterdam, che Nicolò Hamel, che
già fu mandato qui dal morto amiraglio delle dodici
navi è partito per costì colle raccommadationi per la moglie dell’Amiraglio sudetto; et ha dalli signori dell’
amiralità di Amsterdam havuto semplice commissione
di solecitare, che siano mandati rolli dei vivi, et dei
morti, veder in che stato ha l’Amiraglio lasciate le
cose sue, et pigliar anco li conti dei capitani. Have-
v[a]no anco pensiero quei signori di mandar con lui
l[a] nota dei nomi di quelli per chi hanno pagati
denari, et anco insister, che ivi detti marinari non
ricevessero tutto; ma che buona parte possi esser pagata
qui, ma non sa il Calandrini, che m’ha scritto questo
tanto, se l’habbino fatto ben mi aggiunge, che la necessità
et mancamento che quelle donne per la maggior parte
povere hanno di pane le fa tal volte esser più inso-
lenti di quello, che doveriano. Mi dice di più, che li
signori dell’Amiralità per scaricarsi dall’importunità ne
havevano mandate parte qui con lettere alli signori Stati,
et a sua Eccellenza poiché non havevano potuto far di meno per 
--- page 081v---
 liberarsi da una cinquantina di esse, che erano al collegio
di detti signori dell’Amiralità, che facevano strepito grande
volendo o denari, o lor mariti. Essi signori fecero la detta
risolutione, poiché non pontendole essi pagar denari
vogliono saper come governarsi. Io non ho ancor
veduta alcuna di esse, né sentito, che siano comparse.
Aspetto questa piena, et questo parosismo. In tanto
ho scritto al Calandrini, che facci saper a detti signori
che ’l tener sì lungo tempo il darmi la liquidatione
de’ conti è causa che io non posso mandar a vostra Serenità
quello si conviene, né ricever gl’ordini, che sono desi-
derati da loro. Tutto sta nella missione dei roli
dei vivi, et dei morti, et fuggiti, et a chi si deve pagar
di mese in mese: altrimenti saremo sempre al medesimo.
Io supplico la Serenità vostra, et le Signorie vostre illustrissime per la quiete dell’
animo loro, et per il servitio publico, che ordinino
questa missione de’ roli di mese in mese, et così a chi
si deve pagare. Io quando devo scriver […]se di questa
sorte sento passione estrema perché so, et [mi] assicuro
che debbo offender l’orrecchie dell’Eccellenze vostre; ma parmi
che ’l debito mio, et il servitio publico mi costringa a
scriver come faccio humilmente quello, che in questo proposito
sento, et stimo proprio della notitia delle loro Eccellenze illustrissime. Gratie etc.
Dall’Haya a’ 22 maggio 1619
di vostra Serenità
humilissimo et devotissimo servitore
Christofforo Suriano

--- page 084r---


--- page 084v---
Al serenissimo principe di Venetia.
n° 105 seguita 104
mandata per Amsterdam
a’ 19 maggio


--- page 082r---
In lettere del secretario Surian de’ 29 mazo 1619
Lettera dell’ambasciator di Francia alli signori Stati Generali
delli 13 maggio 1619
Signori
io desideravo parlar a vostre Signorie nella loro assemblea per nome del
Re mio signore sopra il soggetto, che s’offerisce; havendo havuto
espressissimo commandamento da sua Maestà di continuar sino alla fine
li suoi officii sopra le presenti occorrenze; et per tal effetto ho
hoggidì prima delle cinque hore di mattina mandato a pregar
li signori di Braquel, et di Dort deputati della provincia di
Gheldria perché vi dimandassero audienza a nome mio; ma
essendo la loro risposta stata, che non lo potevano fare, ancor-
ché ella mi sia denegata, non vogl’io mancar del mio debito, et
all’ordine, che sua Maestà si è compiacciuta di darmi sopra questo
fatto. Ricorro adunque a questo foglio per dirvi, che
havendo questa mattina solamente alle quattr’hore inteso, che
li giudici nominati da voi per li prigionieri hanno in fine
pronontiato contro alcuni di essi; et nominatamente contra il signor di Olden Bernvelt; et parimente che a giorno è destinato
che soffri il rigore del loro giudicio. Sua Maestà m’ha di longa
mano incaricato venendo tal caso di dirvi, che per il luoco
ch’ella tiene fra li vostri amici, et collegati, ella persiste
ad essortarvi, et invitarvi d’usar in questa parte della
clemenza; per il che io impiego le medesime ragioni, ch’io
vi ho rappresentate a nome di lei al primo di questo
mese, le quali conforme al desiderio vostro vi ho date
per scritto il giorno seguente. Ella non pretende entrar
più adrento nella cognitione delle cause motive di tal
giudicio, poiché voi non havete voluto communicarle
alcuna cosa; ma certamente ella stima, che se manca
qualche cosa alla sicurtà di questo stato, non sarà supplito
per il poco sangue restante ad un vecchio che per il corso 
--- page 082v---
 di natura, et senza l’aiuto di alcuna violenza non può fuggire che
ben tosto non le paghi il suo tributo; così per le ragioni, che vi
ho rappresentate, et che voi potete meglio giudicare il conseglio
di sua Maestà tende a risparmiar la vita a de più vecchi officiali
di questa Republica, alla quale meglio si conviene questo avviso
et si troverà essergli più salutifero, che al particolar della medesima
persona della quale è questione. Perché in un momento può
esser ispedito dalla sua miseria, che non sarà più soggetto ad
alcuna passione; ma li mali, che la vostra Patria può ricever
sono in pericolo d’haver una longa durata; perché oltre che
sarebbe trovato grandemente strano, che voi non haveste usata
della clemenza per quello, che ha consumata la vita sua nel
ben servirvi, io vi dirò con la franchezza conveniente a
ministro d’un gran Re, che se voi permettete questa rigo-
rosa essecutione, voi ricaricarete una pesante angoscia
sopra tanti magistrati, che sono stati deposti in questa Provincia
perché, qual si sia dolcezza, colla quale si vogli moderar l’amarezza
di questa medicina, indubitatamente riputeranno di novo con
essa esser di nuovo travagliati nella detta persona. Con la quale
non solamente hanno havuto communicatione di pareri; ma anco
d’afflittioni, et dell’esser dismessi da loro carichi. Questo è
quello che sua Maestà crede, et desidera, che habbi ad esser prevenuto
dalla vostra prudenza; a fine che in luoco di guarir una
piaga ella non si convertì in cancrena. Alla quale ragione
che vi tocca molto, per sopr’abondante ella aggiunge
la sua affettuosissima intercessione; pregandovi di creder ch’
ella retinirà per lunga memoria in sé stessa quello che voi
haverete diferito al suo consiglio. Hanno vostre Signorie diversi mezi

--- page 083r---
[di] comutar con loro gloria, et sicurtà la pena, che si dice essergli
stata imposta, sia col confinarlo in una delle sue case in
campagna sotto la cautione di tutti li suoi prossimi, che non
attenterà alcuna cosa, né communicarà con chi si sia, onde voi
ne possiate haver gelosia; over con rilegarlo fuori di queste
Provincie dove voi troverete più a proposito. Sua Maestà
ve ne prega di nuovo, et voi così gusterete d’haver havuto
riguardo all’interpositione di lei, di quello havereste di pregiu-
dicio, et ella di disgusto se voi l’usaste d’altra maniera.
Non mi resta, che pregar Dio, che in questo affare egli vi
inspiri un spirito di dolcezza, et di non rifiutar l’unica
prova che sua Maestà vi ha in alcun tempo fatta. Credendo
se vi piace ancora, che io sono.
Miei signori etc.
All’Haya questo lunedì 13 di maggio 1619 a sei hore di matina
Lettera del signor ambasciator di Francia ai signori di Braquel, et di Dort presidenti
Signori poiché io non posso haver audienza dalli signori Stati in conformità
della preghiera, che ve ne ho fatta questa mattina a cinque
hore, io scrivo loro quella, che l’ apportatore vi darà, la quale
vi supplico di far che la veggano prima dell’essecutione
che si dice esser preparata: perché importa ad essi et a sua Maestà;
et a me che sono.
Signori etc.
All’Haya a’ 13 di maggio 1619 a’ sei hore di mattina

--- page 083v---
Letera del signor di Murier
alli signori Stati
nel n° 104 sola
