
--- page 317r---
3a
n° 149 comincia 147
Serenissimo Principe
mentre mi sono trattenuto fuori sendo ritornato all’Haya non
ho trovato, che siano venuti avvisi di Alemagna in particolare
che meritino gran reflesso. Questo solo le dirò per confronto di
ciò che potesse haver da altra parte. Che si publica esser in mente
dell’Imperatore di lasciar in mano del re di Spagna le cose di Bohemia
et egli vogli attender a quelle di Ongaria contra Bethelem Gabor
come quello ch’è tributario al Turco per indur li principi a tanto
più inanimarsi, et pigliar l’armi per sostener quella parte per dubio
che quel Regno non cadi in mano de’ Turchi; et per questo mezo
condur più facilmente il Pontefice a dar aiuti maggiori, et più vivamente
intraprender la sua ragione, et la sua causa. S’è anco publicato
sia ad arte, o sia altrimenti non lo so, che ’l detto Gabor non ambisca
la corona di Ongaria per lui; ma tutto faccia per il gran signore, a fine
di rendergli tutto quel Regno soggetto. Se fosse vera sarebbe
ruina considerabile; ma vostra Serenità da proprii luochi deve haver
miglior avvisi.
Parmi d’intender anco che ’l re di Polonia habbi fatto saper ai
Slesiti, che si ritirino, et desistino dal soccorrer a’ Bohemi
altrimenti venirebbe a loro danni con trenta o più milla
fanti; il che communicato da quelli di Slesia a Bethelem
Gabor viene aggiunto haver egli scritto al Polacco, che guardi
bene di non intraprender alcuna cosa sopra la Slesia perché a lui
sarà così facile levare tra Tartari, et Ongari sessanta milla
huomini quanto a quella Maestà trenta milla polacchi.
Questo è quanto si ha de’ avvisi. Si attendono quelli di Bohemia
della coronatione del Palatino, et sono aspettati da questi
signori, et dal signor principe Mauritio con desiderio et io aspetterò dalla
Serenità vostra ordine, come mi doverò regolare nel complire con
sua Eccellentia, come quella, ch’è zio al detto principe Palatino.
Il far come da me l’ufficio in mio particolare troverò modo; 
--- page 317v---
 ma per nome di vostra Serenità me ne retenirò fino a suo commandamento
che spero mi manderà colla risposta delle presenti.
A questo proposito non lascierò di dir alla Serenità vostra venirmi scritto di Brus-
seles, che la publicano Spagnuoli, che la risolutione dell’elegger il
Palatino in re di Bohemia, et quella di lui di accettar la corona
sia stata di consiglio di quell’eccellentissimo Senato; che espressamente siano state
licentiate le genti del Levensten perché et egli, et esse vadino al servitio
de’ Bohemi; che proferiscono con rabbia simil concetti dicendo in
particolare, che ’l Papa sia molto alterato contro Venetiani; et che
unito con essi Spagnoli in ogni maniera tenteranno distrugerli, et
cacciarli di Venetia. Se ne sentiranno anco di più belle massime
al presente col fomento dell’huomo, che vi risiede.
Io ho cavato dal signor ambasciator Carleton d’Inghilterra che il Re attende la coro-
natione del principe Palatino, et che allhora mostrerà al mondo
che la vuol sostentare; che fin adesso forse sia capitato all’orrec-
chie del re di Spagna, che s’egli è risoluto di mantenere
Ferdinando suo cognato. Sua Maestà sarà in obligo di difender
il principe Palatino suo figlio, et genero. Sendo così sarà una
gran sponda; come si sia esso Ambasciatore nel discorrermi in
questo particolare mi disse credetemi, che so quello che dico.
Et mi aggiunse, che l’orrecchie del re erano intronate dall’
ambasciator di Francia non direttamente; ma sotto mano perché desistesse
dal sostener il Palatino. Gratie etc.
Dall’Haya li 13 novembre 1619
di vostra Serenità
humilissimo et devotissimo servitore
Christofforo Suriano

--- page 318r---


--- page 318v---
Al serenissimo principe di Venetia
3a
n°149 comincia a 147

