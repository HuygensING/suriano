
--- page 414r---


--- page 414v---


--- page 415r---
2da
n° 167 comincia 166
Serenissimo Principe
restano ancora qualcheduni non senz’impressione, che ’l signor ambasciator
estraordinario d’Inghilterra havesse nell’assemblea dei signori
Stati Generali promessa alcuna cosa in proposito della tregua;
ma par che al presente resti libero l’animo da questo
pensiero. Oltre il longo, et affettuoso complimento esso
Ambasciatore cadendo nell’essortar questi signori ad haver a cuore
li negotii di Alemagna, continuar l’assistenza a’ Bohemi,
et per consequente assister alla manutenzione della
corona di Bohemia nell’Elettor palatino, ha data
materia a questi signori (che l’hanno abbracciata volontieri)
de far ufficio seco non solo nell’assemblea, ma in particolar
ancora, che servisse alla loro intentione. Et nella
risposta, che li hanno letta, et data per scritto non hanno
mancato di portar concetti proprii, et efficaci per dar
ad intender alla maestà d’Inghiltera questo esser il
fatto di lei, ch’ella si deve mover a fine di incor-
raggiar quelli, che non possono far altro che la mossa
della Maestà sua. Tale in generale è il tenor della
risposta, che quanto al senso si fa assai ben intender.
Colla medesima hanno anco raccomandati alcuni affari particolari spetial-
mente per l’assistenza contra pirati, et per alcuni nego-
tii toccanti li mercanti di questa Natione, et precisa-
mente fatto ufficio pieno, et efficace per quelli
che imputati del transporto di qua dal mare di 
--- page 415v---
 monete tanto d’oro, che d’argento sono stati condannati
in grossa somma di denari, di che già la Serenità vostra sarà sta[ta]
avvisata. Preme grandemente l’affare restando molti interessati
in questo fatto con una simil sentenza non solo nella
borsa per li effetti che hanno in Inghilterra sequestratili per
quanto l’intende in quella piazza, che nella riputazione
ha il signor visconte di Duncaster promesso di apportar
tutto quel più de’ buoni ufficii, che potrà per
contento di questi signori.
Hier mattina partì per Roterdam, et passerà più avanti, et
forse fino a Cales quando vegga che ’l vento non li
servi per l’imbarcarsi alla Brilla, o in Zelanda.
Ha ricevuto qui in dieci o undici giorni, che si è trattenuto
ogni termine di honore. È stato banchettato et dal signor prin-
cipe d’Oranges, et dal fratello principe Henrico, et
questo principalmente per corrisponder ai favori, che da detto
Visconte ha ricevuti in Inghilterra mentre vi fu col Principe
elettor palatino, gli fece mercordi sera una cena splendida con
ballo, et altre ricreazioni. Et il signor Carleton nella sua casa ha fatte
spese grandi.
Le genti del seguito di detto Visconte hanno havuto alloggio in una
di queste hosterie, ove egli ha sodisfatto, non havendo voluto
permetter che lo faccino li Stati, che se ne sono contentati
per andarsi levando così dall’obligo di spesar ambasciatori ben 
--- page 416r---
 non hanno voluto, che parti senza qualche regalo: et perché dalla
generosità del suo animo viene stimato poco l’oro, hanno risoluto
di fargli presente di una tapezzaria per fornir una gran sala
la maggior parte di seta. Il valor non saprei precisamente dirlo,
ma costa a migliara de fiorini.
Non ha il detto Cavalliere tralasciato alcun ufficio di complimento
et ha anco honorata questa casa della Serenità vostra venendo a rendermi
la visita accompagnato dall’Ambasciator ordinario, et dal seguito della
sua corte; al contrario di quello, che ha tralasciato qualche-
dun altro. Ha mostrato restar sodisfatto della confidenza
colla quale ho passato seco, et mi ha detto di voler farne
relatione al suo Re: mostrando consolatione grandissima
di quanto era seguito. Et io di tutto ciò ho data parte
all’eccellentissimo signor ambasciator Lando, come anco di quanto detto signore mi
disse dell’incontro havuto ai confini dello Stato. Di che
però più non mi ha tocca alcuna cosa, sarà però bene
che come riverentemente scrissi la passata settimana l’eccellentissimo Lando
sia informato del seguito per quello, che se non esso Visconte
almeno li suoi guidati dalla passione potessero andar
spargendo per la corte.
Con desiderio si aspettano qui le nuove, che arriva in Inghilterra
l’Ambasciator destinato dai principi dell’Unione: potendosi spe-
rare, che l’ufficio, che farà nella presentatione dal vivo
dello stato delli affari di Alemagna, dell’unione della

--- page 416v---
Lega catholica, del timor, che si possi havere de’ suoi maneggi, di
quello si possi dubitar anco di Sassonia, et della risolutione
de’ principi protestanti, in che credono habbi a versar il detto
Ambasciatore siano eccitamenti proprii, et sufficienti per muover quella
Maestà et dar vigore, et calore alle sue risolutioni.
Qui ancora aspettano l’Ambasciator destinato a questi signori pur dalli
medesimi principi dell’Unione per caminar avanti a quello di
più, che sarà stimato necessario, et proprio nella presente
congiontura.
Conoscono, et sentono il bisogno esser urgentissimo del re di Bohemia
et dei Bohemi stessi mentre dall’altra parte per l’Imperatore
si sentono farsi levate, amassar denari, et far
provisioni tutte dirette alla guerra, et qui ci è avviso che
de’ soli beni ecclesiastici nella Lega catholica vi sarà il
valsente di trenta milla scudi per mese; che Baviera
si sia dichiarito, non potendo far di meno come che è generale
dell’Unione catholica: onde si va credendo che susseguite-
ranno anco maggiori aiuti.
Di Usden scrive il General dell’artiglieria di questi signori, che a
Bolduch ch’è a’ confini della detta piazza si parli di far
levata, et di più che habbi havuto da buona parte, che
li serenissimi archiduchi hanno intentione di ritirar tutte le
guarnigioni per valersi di una buona parte di esse per
inviar in Alemagna sicure l’Altezze sue, che questi signori 
--- page 417r---
 vorranno haver volentieri la continuatione della tregua.
Non parla chi doverà promoverla di qua non per quello che
si va sempre più scoprendo, ben se si tace, si tacerà, et si
lascierà ch’ella camini da sé stessa. Staranno in ogni
modo avvertiti agl’andamenti, et poiché non si sente
alcuno, che tratti in Alemagna viene tenuto per fermo
che ’l re di Spagna con gl’uniti a lui habbino risolutione
di sostentar la casa d’Austria.
Parmi, che ’l console Ourix di questa Natione habbi scritto a
questi signori che l’Eccellenze vostre doppo passate qualche consulte
habbino risoluto nel risponder al serenissimo Elettor palatino
di darli il titolo di re di Bohemia, di che sue Eccellenze diedero
parte all’ambasciator di Francia, et anco alli ambasciatori d’Inghilterra
et questi ne sentirono gusto particolare, et quando furono a
me mi addimandonno quello che havevo, io dissi che
non tenevo cosa alcuna in questo proposito: ma come si sia
si poteva creder, che quella serenissima Republica com’è di
costume si sarebbe regolata colla prudenza sua. Resta
la corte impressa di questo, et stimano punto essentiale, et
come proviene dalla prudenza di quell’eccellentissimo Senato; così
par che ognuno si prometti effetti corrispondenti; et
li signori Stati tengono che questo avviso possi far un gran
effetto nell’animo del re della Gran Bertagna
come appunto mi dissero anco gl’istessi ambasciatori.

--- page 417v---
Io non dimanderò alla Serenità vostra informatione di questo particolare
di ciò che debbi dire, o risponder perché se l’haverà trovat[o]
buono, et proprio al suo servitio, et al suo interesse l’have-
rà fatto, o lo farà quando più stimerà bene, et oppor-
tuno.
Scuopro molto mal contenti Francesi in queste congiunture
et ultimamente uno che venne a visitarmi parlando in
discorso seco delli motivi d’Alemagna, et dello Stato di qua
cade a dire. noi altri Francesi siamo tenuti al presente
per niente siamo abandonati; non si usa più l’accostumata
confidenza. Vivente il padre del presente Re, et mentre
questi stati erano nel bisogno erano li più cari, et li
più avetti, et hora non si fa stima di cosa che venga
qui portata dalla parte della Maestà sua.
Passa in effetto qualche poco di disgusto tanto per le cose passate,
che per la pretensione, che hanno qui di poter giudicar la
validità di una sentenza fatta dall’amiralità della
Rocella, et si scusano qui colla volontaria compromissione
del Francese di contentarsi del giudicio di questa corte di
Holanda sopra che monsignor di Maurier fa querella
et si duole grandemente dicendo la cosa esser diversamente
da quello che viene publicato, et che si vuole infringer
l’autorità de’ magistrati di Francia, et quella anco del
Parlamento di Parigi; et si querella anco particolarmente 
--- page 418r---
 per la presa, che un vassello di questo Paese ha fatta di
una nave francese carica di valsente di molte, et
molte migliara di scudi. Di tutto mi ha parlato con
grandissimo senso il signor Ambasciator sudetto quando mi trovai
seco, et mi ha promesso di farmi veder la scrittura presentata
a questi signori facendo molte indoglienze, et infine disse
quando il Re non potrà haver giustitia se la farà. Ma
per quanto intendo si penserà a trovar ripiego perché
la Maestà sua habbi sodisfattione. Gratie etc.
Dall’Haya li 7 genaro 1620
di vostra Serenità
humilissimo et devotissimo servitore
Christofforo Suriano

--- page 418v---
Al serenissimo principe di Venetia
2da
n° 167 comincia
n° 166

