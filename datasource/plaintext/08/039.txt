
--- page 207r---
Prima
n° 129 fin 131
Serenissimo Principe
si hebbe la passata settimana la publicatione dell’elettione d’imperatore
nella persona di Ferdinando; et sabbato a sera arrivò qui il
baron Christofforo di Dona, che la notte stessa, facendo con gran-
dissima diligenza il viaggio partì per Roterdam, et quivi
s’imbarcò per Inghilterra con vento favorevole, et lasciò detta la
nominatione, che li stati di Bohemia havevano fatta della persona
del serenissimo Palatino per loro Re. Quest’avviso ha radolcito per un
poco l’amaro del primo et come è di negotio di grave momento,
et che merita, che vi si facci sopra gran reflesso si starà aspettando
quello sia per risolverne il re della Gran Bertagna a cui
il sudetto Barone va speditamente per haver il senso della Maestà sua
dell’accettar l’honore, o ricusarlo.
Credono alcuni, che difficilmente sia ella per risolversi a consigliar l’accetta-
tione, come principe, che ama la pace, et la quiete, et la
desidera in ogni luoco, et che penserà molto bene alla necessità, che
haverà il genero di mettersi in armi per mantenersi in possesso,
che non ha dubio alcuno, che gli sarà conteso dall’Imperatore.
L’Ambasciatore suo con chi fui davanti hieri mostrò star perplesso, ne sa,
che giudicio formare della mente di sua Maestà. Il detto Barone
ha lasciata intentione, che sarà qui di presto ritorno; onde
restano in tanto sospesi gl’animi; et il signor principe Mauritio
in particolar a cui è nipote il Palatino non ne parla, ben si
scuopre, che internamente tiene, et vorrebbe, ch’egli accettasse
il Regno: tuttavia come principe di molta prudenza pensa
alla maniera del mantenersi, et va celando li suoi pensieri, et
aspetterà il ritorno del detto Barone; il quel per quanto
ho potuto penetrare parmi d’intender, che habbi commissione
di parlar colli signori Stati; ma che si habbi a regolar secondo
quello che caverà dalla maestà d’Inghilterra.

--- page 207v---
Mi ha detto il signor ambasciator Carleton haver inteso da detto Barone, che vedendo
li signori bohemi non potersi divertire, che Ferdinando non fosse imperatore stabili-
rono il dichiarirlo decaduto dal regno di Bohemia, come quello,
che haveva mancato nelle conditioni dell’elettione; et conoscendo
che la natura di quei popoli non era così propria per esser go-
vernata da una forma di republica conclusero eleggersi capo
che servisse a diriger li loro affari. Che si parli del re di
Danimarca; ma come lontano, di humor diverso, et più tosto
maritimo, che altrimenti non l’hanno stimato proprio. Sopra
Baviera temendo che non accettasse non si sono fermati molto. Meno
sopra Sassonia per la devotione, che mostra alla casa d’Austria.
Il duca di Savoia anco è stato nominato facendosi stato nel valore
di lui; ma non havendo palmo di terra in Alemagna, meno la
lingua, et esser diverso di costume come italiano considerorono
non potersene prometter fondamento contra l’auttorità di casa d’Austria.
Di Bethelem Gabor hanno havuta qualche consideratione
sopra la gelosia, che forse haverebbe potuto apportar la sua
persona nella Germania; onde risolsero, che il serenissimo Palatino
fosse il proprio et per esser il principal direttore dei principi
dell’Unione, et per confinar con li stati di Bohemia con l’alto
Palatinato, che li fecero saper la risolutione, la qual fu ricevuta
da sua Altezza con testimonio d’obligo, et di ringratiamento attestando,
che sarebbe stato sempre pronto a spender, et il sangue, et lo
Stato, et quanto haveva per loro servitio; ma che non potendo-
si tosto risolver haverebbe desiderato tempo, che li è stato concesso
di un mese, replicando, che dal canto loro havevano fatto ciò
che et per proprio, et publico servitio era stato stimato bene
et per mostrar al mondo la stima che facevano dell’Altezza sua
a lei mo’ haverebbono lasciato, che facesse la parte sua.

--- page 208r---
Ma (come la Serenità vostra da più proprio, et più vicino luoco haverà havuta
et più ampla, et più certa relatione) passorono li signori Bohemi a
publicar con segni di allegrezza la nominatione di sua Altezza
il loro Re. Hora si attenderà il successo, non si cavando qual
sia il pensiero delli signori Stati in questo particolare mentre lo stesso
Principe palatino si sente esser irresolute, et che pendi dalla parte
del re d’Inghilterra una tanta decisione.
Scuopro bene, che molti desiderano saper qual sia il senso di vostra Serenità
et come sia per governarsi in questa congiontura; dall’altro canto
prevedendosi, che la Germania habbi ad esser travagliata dall’
armi, perché se ’l Palatino accetterà il regno di Bohemia non
si crede, che Ferdinando vogli starne così facilemente spossessato, et
stando Bohemi risolutissimi di mantenersi in ogni caso nello
stato presente con l’esclutione di Ferdinando alcuni vanno
considerando, che haverà hora campo vostra Serenità di far il fatto
suo in Italia, et di vendicarsi dalle ingiurie, stabilirsi il
possesso del suo golfo, et far venir al dovere Spagnuoli, et
alla restitutione di quello, che per tanto tempo sono andati
portando innanti. Io non ho potuto vedere il signor principe
Mauritio procurerò di esser coll’Eccellenza sua per cavar quali siano li suoi
sensi per avvisarne riverentemente la Serenità vostra.
Oltre le occupationi dell’Eccellenza sua nel governo dello
Stato, ben spesso si trattiene colla moglie del lantgravio di
Hassia sua cugina arrrivata sabbato a sera qui per visitar
li parenti, et veder il Paese, mentre il Principe suo marito
si trattiene a Francfort per la coronatione dell’Imperatore.
Io l’ho visitata in nome della Serenità vostra. Ha aggradito l’honore, et con
parole molto piene me n’ha ringratiato: et come quella, ch’è stata
sorella al già conte Gio. Ernesto di Nassau ha fatta commemoratione 
--- page 208v---
 dell’obligo che ha tutta la casa di servir la Serenità vostra. Credo, che
partirà dimani, o venerdì non mancarò di complir di nuovo seco
nell’augurarle il buon viaggio. Gratie etc.
Dall’Haya li 11 settembre 1619
di vostra Serenità
humilissimo, et devotissimo servitore
Christofforo Suriano

--- page 209r---


--- page 209v---
Al serenissimo principe di Venetia
prima
n° 129 fin 131

