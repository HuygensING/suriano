
--- page 109r---
n° 110 sola
Serenissimo Principe
ispedii coll’ordinario di hoggi otto, et col precedente li conti, et roli delle
amiralità di Roterdam, et di Nort Holandia: et di questa le ne
mando nuova copia colla replicata delle lettere de’ 18.
Qui è il Calandrini per agiustar meco intorno il denaro proveduto,
et esborsato. Scriverò col suo ritorno alli signori di Amsterdam, et li
rappresenterò il dispiacere, et il disordine, che può partorir la
dilatione, che tuttavia frapongono nel farmi haver li conti.
Il medesimo Calandrini haverà l’ordine de’ bombardieri, ch’ella
desidera, et mi commanda nelle sue lettere de’ 7 et coll’occasione
di una nave, che fra pochi dì sarà pronta nel Tessel per uscire
spero, che ne potrà inviar qualche buona parte. Il Pach non
è ancor partito, et sono qualche giorni che andò di qua, né
più ho saputo alcuna nuova di lui, se non che si trovava a
Roterdam.
Per li quindeci, o vinti, che desiderassero fermarsi al servitio di vostra Serenità ho
pur data carica al Calandrini, et anc’io dall’altro canto non
mancarò di procurar l’effetto del desiderio di lei. A questo pro-
posito m’è sovenuto haverle scritto sin alli 9 maggio 1617 di
un tal greco dal Zanthe, che si trovava al servitio dei serenissimi arciduchi.
Mi è stato affermato, che oltre le altre qualità scritte sia egli buon
canoniere; et che haverà forse modo di condur seco qualchedun
altri al suo servitio. Fin sabbato scrissi al Pasini, che intendi
se continua nella medesima volontà; et a lei ho stimato bene dar
questo riverente avviso, perché faccia veder le sudette lettere
per ordinarmi li suoi prudentissimi commandamenti, mentre il detto greco fa
stato abandonando il sudetto servitio di assicurarsi di venir
a finir costì li suoi giorni in quello della serenissima Republica.

--- page 109v---
Secondo l’occasioni ho procurato cavar se qualcheduno di questi mercanti
si disponessero volentieri ad inviar a loro spese sino in colfo di Venetia
alcune navi, delle quali potesse poi vostra Serenità valersene in luoco delle
poco atte. Parmi di haver persuaso in maniera, che si farebbe
quand’io assicurassi, che le navi sarebbono poste in servitio.
Hora tocca alla prudenza di lei considerar il suo vantaggio.
Massime se avesse pensiero di far licentiar qualcheduni dei capitani
delle 12 navi, et se volesse, che questi mercanti trovassero altri
huomini proprii per commandare lo farebbono. Aspetterò il suo senso.
La nave, che doverà presto partire passa a dirittura all’armata in
golfo con provisioni de’ viveri. Il Calandrini mi ha fatta instanza
di far una lettera di raccomandatione per l’eccellentissimo signor Capitan generale
perché il patrone di essa sia favorito acciò non ricevi qualche torto
nella vendita di detti viveri colla permissione di esso eccellentissimo Signore.
Di tanto ho stimato bene dar riverente conto a vostra Serenità per l’ordine
che si compiacesse far dar in questo proposito, che fosse usata qualche
honesta agevolezza a questo a fine d’eccitar gl’altri ad inviar di
tempo in tempo di simil provisioni all’armata per renderla abondante.
All’avviso, che scrissi hoggi otto haver questi signori havuto del quast non n’è
susseguitato d’altro, attendono con desiderio il certo, come anco
di saper la risolutione finale, che li principi dell’Unione haveranno
presa ad Helbrun, se ben s’imaginano, che niuna cosa haveranno
fatta che vaglia per Bohemi.
In conformità di quello disse il signor principe Mauritio hanno li signori Stati
scritte lettere molto efficaci al re della Gran Bretagna perché
rinnovi le commissioni al suo Ambasciatore, acciò nella trattatione del negotio
non lasci, che Bohemi siano astretti a partiti lontani dal giusto 
--- page 110r---
 et pregiudiciali non tanto alla loro, che all’altrui libertà; et li commissari
loro che sono in Inghilterra hanno havuto commandamento di portar
quest’ufficio con molta efficacia. Dall’altro canto hanno anco
procurato di far capitar nuovi raccordi a Bohemi perché non si
lascino ingannar da belle parole.
Nella Congregatione di Holanda, et tra li signori Stati si consulta
per la continuatione dell’assistenza a detti Bohemi.
Diverse sono le cose, che si devono trattar al presente in questo Governo
et la principale è di darli un fermo stabilimento, et rinovar con
più forte, et stabil fondamento l’unione di Utrechet. Di altre
materie si parla ancora, et in particolar di stringersi colla Serenità vostra
sopra che si venirà per quanto sono avvisato ad una risolutione
prima della dissolutione di questa assemblea di Holanda; ma
trattano prima di stabilir quello, che ho detto di sopra per servitio
dello Stato et per la sua universal quiete. L’absenza di sua
Eccellentia et d’altri signori del Governo, mi ha levata l’occasione di haverne
qualche discorso. Starò aspettando quello mi sarà detto.
Hor si sodisfacendo il signor Principe degl’andamenti del governatore di Oranges
ha pensato alla sua depositione, et per far le cose con più riputazione,
et sicurezza ha risoluto, che ’l principe Henrico suo fratello passi
a quella volta per ricever la piazza per consignata, et regolarsi
poi secondo lo stato delle cose, che vedendo non poter partir
alteratione per gl’interessi di quella Signoria, et della casa, doverà
lasciar quivi col titolo di governatore, un suo nipote figlolo maggiore
della sorella propria maritata al principe di Portogallo.
Metterà questo per esser catholico, restando il luocotenente ch’è al presente
se vorrà, che haverà in effetto quello, che l’altro 
--- page 110v---
 possederà in titolo, non arrivando il giovane a 20 anni della sua età.
Quel gentilhuomo, che ha trattato meco per il detto signor principe Henrico
fu a me per cavar il senso della Serenità vostra quanto al titolo, al commando, et
altro facendo memoria di sua propria mano, mi disse, come anco fece
il principe Henrico, per poter il signor principe Mauritio proporla
alli signori Stati per haver la permissione. Io gli espressi in detti particolari
quello pontualmente ch’ella m’ha commandato di significar nelle
lettere sue, senza alteratione alcuna. Per il commando ha
mostrato un poco di senso, dicendo, che il signor conte di Vademont non
ubidiva ad altri, che al generalissimo senatore principale della Republica.
Io risposi, che non poteva esserci questa restrintione particolare
ma ben gli sapevo dire questa esser la mente publica, che
sia ubidito a quello che commanderà all’armi della serenissima Republica
et alli suoi rappresentanti, che siano senatori. Ho trovato
che fanno gran caso sopra questo commando, et di dover esser il principe
Henrico sottoposto a tanti, come anco per la giustitia sopra
le sue truppe, quando non potessero il Generale, o colonelli, o altri
ufficiali, castigar li loro soldati che facessero qualche male.
M’imagino, che et per l’uno, et per l’altro punto saranno poste
difficoltà. Io continuerò nel commessomi da vostra Serenità quando non
habbi fra tempo altro commandamento. Per la quantità de’ colo-
nelli non credo incontrar difficoltà; quanto alle compagnie
se vostra Serenità stimasse bene direi riverentemente che havessero ad esser di
doicento fanti l’una. Se bene questi vorrebbono che fossero di
150. Se fossimo sicuri, che tutti gl’ufficiali fossero persone esperi-
mentate, o almeno honestamente buone, allhora si potrebbe asentire
ma la Serenità vostra ha havuto l’essempio, et colla prudenza 
--- page 111r---
 sua discorrerà quello crederà dover riuscir di suo servitio. Scrivo questo
tanto per haver il senso di lei, che mi può venir in tanto, che starà
absente il detto Principe, che sarà per quattro, o cinque settimane
come egli stesso appunto mi ha detto hoggi ch’è stato a me per prender
licenza, dandomi parte della causa di questo suo viaggio che si mostra
voler che si credi venga da reiterate instanze del Governatore di rinontiar
alla piazza; se bene si tiene, che ’l vero sia quello che ho detto di sopra.
Farà il detto Principe il viaggio per Francia, et mi ha detto che
vedrà il Re, o nell’andar o nel ritorno. Alcuni vogliono che
qui sotto vi sia qualche altro negotio, ma non vi è cosa di sicuro.
Nel suo particolare mi ha detto che l’affare è nelle mani di sua Eccellenza che doverà
parlar alli signori Stati, et che forse prima del suo ritorno ne potrei
haver qualche risposta. Gratie etc.
Dall’Haya a’ 25 giugno 1619
di vostra Serenità
humilissimo, et devotissimo servitore
Christofforo Suriano

--- page 111v---


--- page 112r---


--- page 112v---
Al serenissimo principe di Venetia
n° 110 sola

