
--- page 124r---
n° 114 sola
Serenissimo Principe
dalle lettere della Serenità vostra de’ 28 del passato ho compresa la poca sodisfat-
tione, ch’ella haveva ricevuta dai conti, et roli di Roterdam
a che procurerò ogni più chiara dilucidatione, osservando quelle
particolarità, che sono poste nelle lettere del Luz per haver più
chiara, et distinta nota di detti conti. Intanto posso avvisarla,
che li signori della Amiralità mi fecero sapere, che nei roli si
contenevano li doi primi mesi pagati alli officiali, et marinari
prima del partir delle navi; et il resto è dato di tempo in tempo
da quei signori, come si può vedere et quanto, et a che tempo, et a chi
in molte partite. Sa la Serenità vostra, ch’ella mi ordinò il
mese di novembre passato, che esborsassi l’importar di trenta milla
ducati alli signori dell’amiralità di Amsterdam, accordati a tutti
li capitani delle dodici navi, et di consenso loro li detti signori di
Amsterdam ne fecero la distributione alle altre doi Amiralità
le quali poi li hanno dispensati a loro modo, o secondo, che
dall’Amiraglio, et capitani li fu scritto. L’altro denaro, che
ho dato è stato per li viveri, che la Serenità vostra mi commesse di
pagare, et per supplir a quei pagamenti, che dai matelotti
furono ordinati; ma havutolo detti signori nelle mani l’hanno
dispensato secondo, che li è tornato commodo non so se per
levarsi l’importunità delle donne o per altro. Di dar denaro
sia certa, che non me ne uscirà più di mano se non con cautezza
et dell’esborsato anco bisognerà bene, che detti signori dell’Amiralità
mostrino in virtù di che li haveranno esborsati. Di mio ordine
non al sicuro, onde in ogni caso io spero, che li signori Stati non
acconsentiranno, ch’ella habbi a pagar doppio. Quattro sono
venuti qui deputati dall’amiralità di Amsterdam, et questa
mattina prima di andar alli signori Stati sono venuti a trovarmi 
--- page 124v---
 et mi hanno ricercato di quello che si havesse a far in questo negotio
et che rimedio si havesse a prendere. Io risposi, che per la mia parte
ne sapevo uno, et era di non dover esborsar denaro senza
che prima non fossi assicurato di non pagarlo doppiamente, che
sue Signorie dovevano pensar a quello, che spettava alla parte loro
et come doverà esser rifatta sua Serenità in caso, che non possi far
ribatter a quei matelotti il denaro, ch’è stato pagato a queste
donne. Non hanno assolutamente mostrato di spreggiar la mia
giusta ragione; ma restorono in questo di parlar colli signori
Stati Generali, che breve ho poi inteso esser stata la propositione
et in conformità di quello hanno trattato meco. Onde sue Eccellenze
hanno deputati tre della loro assemblea per venir a parlar
meco di questo affare. Credo sarà dimani, et vedrò quello
mi diranno.
Credevo che mi havessero portati li conti, ma non vi è stato altro
che una simile nota all’altra mandata a vostra Serenità poco più
distinta, ma per li matelotti se ben separata per nave
in ogni modo e una separatione confusa parlando solo tanto
per ogni nave. Io mi sono doluto assai di questa
lunghezza, et m’hanno promiso tutti quattro, che arrivati
in Amsterdam mi faranno haver quanto più presto ciò che
desidero. Al partir loro le darò per nota la maniera
distinta come brama di haver li conti, che in parte non
dubito, che li potrà haver distinti a nave per nave a
capitano per capitano; ma quanto alli apprestamenti et munitioni
caricate sopra le navi non sarà così facile haverne il costo
a cosa per cosa, né credo che potrà haver più di
quello che hebbe già l’anno passato per le memorie, che 
--- page 125r---
 che* furono mandate subito doppo ’l partir delle navi.
Anco dello esborso del denaro fatto da me, o per mio nome dal
Calandrini ai detti signori ne haverà distinta nota quanto più presto
et così delle lettere di cambio ricevute, et delle rimesse a lei non
bramand’io cosa con più affetto, et con più desiderio, che render
preciso, et sincero conto alla Serenità vostra del mio maneggio,
pesandomi troppo sopra il cuore questa materia di denaro
et spero in sua divina Maestà, ch’ella resterà contenta
della mia amministratione non havendo io giamai respirato
ad altro, che a lealmente, et debitamente far il servitio, et
profitto di vostra Serenità così Dio mi aiuti.
Il Pach sino a questo tempo è stato solecitando il ricuperar del
denaro dato a quelli che furono presi in servitio; ma come
il magistrato di Roterdam ha nel principio mostrato di voler
far tutto per servitio del negotio, così doppo ha dato addito ai
prigioni, et alle sicurtà di contestar lite, et chiamar in
giudicio il Pach, volendo che dasse sicurtà di star alla
sententia. A che egli non ha acconsentito così ordinato
da me, poiché si trattava di denaro della Serenità vostra dato a persona
che non ostante l’esser subdita di questi Stati per giuramento
però, et per la paga esborsata era fatto servitore della
serenissima Republica, facendo dir al detto Magistrato, che in tanto
ricorrevo a lui in quanto non potevo farmi giustitia da
me stesso, scrivendolo anco con ogni termine di discrettione.
Non solamente non hanno quei signori risposto alle lettere mie
ma partito di là il Pach hanno liberati li doi prigioni, et
se bene non hanno fatto notare hanno però detto di bocca
che ’l capitano sarà condannato nelle spese; della sicurtà però 
--- page 125v---
 non hanno parlato, et resta il negotio indeciso. Io ho stimato a
proposito non passar più avanti, ma lasciar che ’l Pach venga a
servir costì vostra Serenità, et da lei ricever l’ordine come mi doverò go-
vernar in questo proposito; aspettando anco che mi ha notificato
quanti bombardieri saranno arrivati a Venetia, et li nomi
di quelli, che non sono comparsi a fine di poter unitamente far
l’instanza del rimborso del denaro per tutti. Nel qual caso
se così la Serenità vostra stimerà proprio credo che sarà bene, ch’io
faccia ricorso alli signori Stati: perché commandino, ch’io habbi giustitia
per la sodisfattione senza haver a dar sicurtà in materia di
Principe contra uno obligato per sacramento, et per stipendio impegnato
al suo servitio, et fatto suo. Il Pach partirà dimani, et farà
il viaggio con più prestezza che potrà, se si compiacerà attender
la sua venuta potrà la Serenità vostra esser da lui più distintamente
informata a fine di darmi gl’ordini più precisi per sapermi regolare a servitio, et riputatione di lei.
Di quanto mi scrive vostra Serenità intorno alle navi liberate con sali io non
mancarò di parlar, ove stimerò proprio, di già ho
data questa mattina notitia alli detti quattro deputati
d’Amsterdam, che l’hanno communicato a’ signori Stati. Et pro-
curerò, che ognuno conosca la stima che fa di render
sodisfatte queste Provincie, et il desiderio, che ha che
venga levata ogni materia di disgusto.
Nel negotio di Unione non si è proceduto se non in ventillar da un
canto, et dall’altro li pareri, et quelli di Frisia hanno pregato
di aspettar ancor qualche tre o quattro giorni per trattar
concordemente. Parmi che anco il Consiglio della particolar città
di Amsterdam vadi tuttavia discorrendo sopra la maniera 
--- page 126r---
 dell’armar li vasselli, che li Stati si obligassero di dar alla Serenità vostra
et in detta città si matura più questa materia, come quella
che deve contribuir sempre più di tutte le altre di questa
Provincia. Si sente, et si conosce il concorso esser universale
ma per far sodamente si va risolvendo le oppositioni et discor-
rendo sopra il mandar ministro, perché vorrebbono far tutto
in un colpo. Per residente non trovano soggetto per ambasciatore non
sano risolver alcuni se debba andar straordinario o ordinario.
O andar sotto altro titolo, et poi restar con quello d’ambasciatore
aggiustata, et accordata l’unione. Tutte queste cose portano
via il tempo, et li affari del Paese ne sono in gran parte causa.
Delle cose di Germania non hanno questi signori avvisi di gran momento
se non che Bohemi attendono ad armarsi; et li signori Stati hanno
hieri risoluto di scriver alli principi dell’Unione solecitandoli
et instandoli a non mancar a sé stessi, et al publico bene
rimostrandoli, che una gran parte del danno venirà a
cader sopra il loro capo con deservitio anco de confederati.
Vorrebbono bene, che le lettere facessero qualche frutto
ma temono dell’ordinaria debolezza di quei principi.
S’è inteso qui, che passi una secreta intelligenza tra detti
principi, et il duca di Sassonia; ma non si sa prestar
fede all’avviso, et alcuno teme che se pur vi passa
qualche cosa sia che ’l Duca, come dipendente d’Austriaci
tenterà di tenir in speranza l’Unione per far il fatto di casa d’Austria.
Si parla che l’Unione tutta con le città annesse ad essa vogli armarsi
sono in espettatione questi signori del successo della Dieta nella quale
al presente sono ragunati.
Qui aggiunte haverà la Serenità vostra le lettere de’ hoggi otto n° 112 et 113 
--- page 126v---
 et la nota insieme del nome di otto marinari, che sono morti
et servivano sopra le tre navi di Roterdam pretendendo
le loro mogli il pagamento del resto delle loro paghe. Li
signori dell’amiralità di Roterdam mi hanno instantemente con lettere
pregato di procurar di haver questo credito, et l’ordine
dalla Serenità vostra del pagarlo alle povere donne, che sono venute
a me gittandosi a’ miei piedi, et pregandomi di haver compas-
sione alla loro povertà. Io gli ho promiso di scriverne
alla Serenità vostra. Gratie etc.
Dall’Haya li 13 luglio 1619
di vostra Serenità
humilissimo, et devotissimo servitore
Christofforo Suriano

--- page 129r---


--- page 129v---
Al serenissimo principe di Venetia
n° 114 sola


--- page 127r---
In lettere dell’Haya
n° 114 de’ 13 luglio 1619
Haya
Sopra il vassello del capitan Pietro Corssen
Joost Bouwen Maschimer appar haver havuto di qua 3 mesi.
Evert Vermeyden scrivano appar haver havuto cinque mesi di qua.
Jan Meynertsen luogotenente appar di qua haver havuti sette mesi.
Willem Henricksen Opper Stierman appar haver
havuti otto mesi di qua et doi
a Venetia.
Thomas Thomassen Bombardiers
non trovo sopra il rolo
se non Jan Thomasen
appar haver havuti 3 mesi
Sopra il vassello del capitan Isac Janson.
Adrian Durcksen botteliero.
Samuel Jansen Stierman appar che habbi havuti 8 mesi.
non trovo questo nome
contestabile et non botteliero
appar haver havuti 3 mesi
Sopra il vassello del capitan Jan Janson
Job Pieterson Bude Adelborst appar haver havuti
qua cinque mesi.
Si desidera saper l’avanzo di tutti questi fino alla
loro morte, et l’ordine di pagar alle sue mogli
se resteranno li detti nomi creditori
o altrimenti quello vi sia.

--- page 127v---


--- page 128r---


--- page 128v---
Nomi di matelotti morti
