
--- page 440r---
Prima
n° 173 fin 174
Serenissimo Principe
non hebbi la passata settimana col mio dispaccio ordinario lettere
della Serenità vostra; et ne resto anco questa settimana senza
non essendo fin giovedì capitato in Anversa il corriero d’Itala
li giacci, et le nevi lo haveranno impedito.
Li giacci in particolare, che tengono chiuse queste riviere, et per conse-
quente i porti causerà sempre maggior la dilatione al venir
delli sette vasselli. Ho replicato a tutte le Amiralità perché
scrivessero di nuovo in Inghilterra et in Zelanda, come riverentemente
le significai con le mie seconde de’ 13 presente, che le inviai
replicate con quelle de’ 20 n° 171 et 172 qui aggiunte in copia.
Hanno havute le mie; ma non mi hanno data alcuna risposta.
Per le amunitioni dubito haver che far assai. Si compiaccia la
Serenità vostra far, che io sia avvisato se l’eccellentissimo signor Generale, o l’illustrissimo
signor Commissario hanno tirato fuori alcuna cosa dai vasselli, et che
cosa: perché per li doi vasselli di Amsterdam veggo esservi
una stravagantissima et essorbitante differenza dal
ricevuto al riportato. Ne ho scritto avanti hieri a quei signori
dell’Amiralità in buona forma, aspettterò quello, che mi
risponderanno, et credo, che per farmi sentir un poco più
chiaro mi converrà trovarmi con quei signori; et con gl’altri
dell’altre Amiralità; non ostante l’esser tutto il Paese
in giaccio, la spesa al publico non sarà se non ben impiegata
a creder mio per il vantaggio, che potrò ritrare parlando
di questo, et d’altri interessi, che colla presenza sono meglio
espresso, et fatti meglio intender. In tanto ho pregato il signor

--- page 440v---
Calandrini, ch’è ritornato in Amsterdam di far ufficio con quei signori
et prepararmi la stradda per evitar et le spese maggiori, et il
poco gusto, che potrebbe sentirsi; quando non havessi buon
conto di tutte le cose.
Ho voluto lasciar passar anco quest’ordinario senza dar ad esso
Calandrini altre lettere, come scrissi, che havesse fatto nelle
mie della passata settimana; ma sarà per il prossimo dis-
paccio: in questo mentre anderà facendo la provisione
per non lasciarmi in mancamento di denaro per ogni occor-
renza, et la Serenità vostra si compiacerà far far l’assignamento
a tempo accioché vi sia prontezza nell’esborso.
Li mercanti d’Amsterdam per il loro interesse hanno tentato di sa-
pere se in quel trattato di aleanza era stato parlato
del trafico del golfo; et il Calandrini mi disse, che havendo
inteso che no, haverebbono volentieri voluto, che si fosse
stabilita alcuna cosa. Io gli risposi, che se non se ne ha
trattato, sarà stato perché in simil negotii publici non si
condescende che a cose solamente necessarie, et che sono
direttamente proprie ad un tal trattato, ma che potevano
bene assicurarsi li mercanti, che risolvendosi essi per evitar
tutti gl’inconvenienti di far una sicura scala a Venetia
senza andar vagando per dove v’è la prohibitione delle leggi,
sarebbono stati caramente abbrucciati da vostra Serenità; et se li bastava
l’animo di ridur questo negotio a buon fine si haverebbe
acquistar gloria grande, et sarebbe stato un ottimo 
--- page 441r---
 strumento di bene a questa Natione. Mi rispose, che molto
volentieri vorrebbe poter far qualche cosa di buono, et che non
ne desperava mentre si havesse rimediato a doi cose principali
che per allhora li sovenivano: l’una era che li vasselli, che ven-
gono a Venetia con sali sono trattenuti per scaricarli
doi, et tre settimane, et qualche volta anco quattro; che questo
era danno gravissimo a’ mercanti: poiché al contrario arrivati
in altro luogo (volse inferir a hore) incontinente sono sca-
ricati: l’altra era per la sanità, che non ostanti le fedi,
che ’l Paese sia libero, non ostanti le longhezze del viaggio
in ogni modo altri vasselli sono trattenuti a far la quarantina
con spese con interessi, con consumo de’ vasselli in quelle
acque, con perdite di noleggi, che possono venire in quello
stante: onde erano necessitati pigliar altro ripiego scorrer
ad altra scala, et provecchiarsi nella miglior maniera, com’è
costume de’ mercanti. Io gli risposi, che quanto al primo
speravo, che si haverebbe trovato rimedio tale, che si
sarebbono contentati; ma che per il secondo non vedevo di poter risponder a suo gusto per esser materia troppo
gelosa, et alla quale principalissimamente vostra Serenità commanda
che chi n’ha cura apri molto ben l’occhio. Ho detto che
scriverò di questi doi punti, ch’egli ancora sendo in
Amsterdam intendi quello, che si possi far nel resto per
incaminar, et stabilir un trafico sodo et sincero alla
piazza di Venetia, et m’avvisi perché tutto significarò alla Serenità vostra 
--- page 441v---
 come farò quando me ne scrivi. All’incontro aspetterò che ella mi dica
la sua volontà.
Ho voluto ancor saper da lui di dove era venuta quella voce, che la Serenità vostra
havesse fatto publicar alcuna parte per il traficar del golfo. Disse
che da più d’una mano de’ mercanti di Venetia era stato scritto
a lui et ad altri in Amsterdam; ma che doppo non haveva inteso altro.
M’ha egli anco detto che pur di Venetia li veniva scritto, che vostra Serenità
haveva risoluto di mandar sei, o sette delle navi, che restano al
suo servitio in corso per dar la caccia a’ corsari. Di che
haverò ben gusto particolare esserne informato: perché, inteso qui
questo tanto è stato sentito con grandissimo contento, et vorrebbono
bene che fosse vero l’avviso, che pur viene scritto ad esso Calan-
drini (come mi disse) per verissimo. Anzi sendo hieri a visita
del signor ambasciator di Francia, entramo in questo discorso, et mi diede
parte che a nome del suo Re sabbato nell’assemblea haveva
fatta instanza alli signori Stati di haver permissione di far fabricar
sei over otto vasselli in questi squeri, volendo la Maestà sua
armarli per mandar contra li detti corsari,
havendo conosciuto per isperienza, che non bisognava fidarsi della
loro fede, et che del continuo si sentono ruberie, et perdite de’
vasselli. Non dubita di non haver la concessione, et all’apertura
dell’acque si comincierà l’opera.
Se vi è qualche cosa in questo proposito de’ corsari, et che habbi
particolarmente la Serenità vostra data la dette commissione di andar in busca
di essi il darmene avviso perché lo rappresenti 
--- page 442r---
 alli signori Stati, et lo publichi, sarà inteso con sodisfattione grandissima
per il bene, che a commun beneficio se ne può sperare. Gratie etc.
Dall’Haya li 27 genaro 1620
di vostra Serenità
humilissimo, et devotissimo servitore
Christofforo Suriano

--- page 442v---


--- page 443r---


--- page 443v---
Al serenissimo principe di Venetia
prima
n° 173 fin 174

