
--- page 189r---
Prima
n° 123 fin 124
Serenissimo Principe
solo giovedì a notte ritornò quello, che mandai a Roterdam, et nella
revista dei roli, et conti ho trovato esser più posto nel conto a
pregiudicio di vostra Serenità di quello, ch’è nel rolo, et sono duecento
quaranta quattro fiorini, et dieci piacchi; onde manco con questo
ordinario posso mandar la riforma di questi conti.
Quelli di Northolandia mi venero domenica; ma ancor essi non tanto
chiari quanto haverti voluto: onde l’equipagimastro, che li scrisse, li
ha rescritti nella forma, che li mando aggiunti sottoscritti da lui come
quello, che ha maneggiato, et esborsato tutto ’l denaro. In ogni modo
io ho fatto copiare essi conti nel fiamingo, et italiano per mandarli
come farò dimani a Encusen perché sia sottoscritto da’ signori. Sempre
vi è a rifar qualche cosa; et certo vi vuole una indicibil patienza
nutrita da una più che ordinaria flemma. Li 4 roli aggiunti sono sottoscritti dai signori.
Quelli di Amsterdam col mezo de’ loro deputati m’hanno infine
mandati li roli; ma non li conti. Sono venuti con belle iscuse, che ’l
recevitor generale haveva fuori il suo clerico, che haveva havuto
che far assai a radrizzar li roli sudetti, et mille altre cerimonie
lontane dalla mia espettatione, et più li roli men sono sottoscritti
dai signori; ma solo dal secretario contra l’intentione di vostra Serenità, et pur
non hanno iscusa perché non solo mi vole; ma per scritto hanno
havuto il mio senso. Faccio far copia di essi roli, et tutto
rimanderò in Amsterdam per sottoscriver. A dir la verità mi
vergogno per parte di questi magistrati di haver continuamente
a rappresentar la lunghezza de’ loro ministri. Mi hanno questi
d’Amsterdam fatta instanza de’ denari; et io apertamente li ho detto
che non posso darli alcuna cosa perché la Serenità vostra vuol prima veder
li suoi conti, et come sta col confronto di quello sarà stato
esborsato di là; così m’hanno promesso, che li haverò subito. Dio lo voglia.
Dai conti di Northolandia intenderà la Serenità vostra, che quei signori vanno 
--- page 189v---
 o pretendono di andar creditori per viveri ancor tremilla doicento
cinquanta quattro fiorini dieci piacchi, et quattro denari. Me li hanno
fatti addimandar dall’equipagimastro. Io li ho detto che il denaro
ch’era stato esborsato era stato dato precisamente per la sodisfattione
de’ viveri, et che mi pareva strano veder che fossero stati impiegati
in altro. Mi rispose, ch’era vero; ma che non havevano potuto
far di meno di non sodisfar alle povere donne, et risponder
qualche parte delle paghe de’ loro mariti; intorno che seguirono
dispute per l’una, et l’altra parte; et io feci la conclusione,
che senza ordine di vostra Serenità non potevo dar denaro hora starà
a lei il commandare, se vorrà, che facci contar questo restante
di che ne attenderò l’avviso.
Io scrissi la passata settimana riverentemente alla Serenità vostra quello che occorreva
intorno la nave abbruggiata in golfo nominata Li tre re.
Doppo sono stato avvisato, che li partionevoli si fanno forti
in pretentione di esser pagati per essa da vostra Serenità, allegando per
quanto intendo, che se ben la licenza era data, non haveva
il Capitano havuta la sua speditione. Mandai con le mie
lettere de hoggi otto n° 122 che ispedii con il n° 121 qui aggiunte
in copia, il capitolo che parlava in questo proposito, et
con quelle ne haverà altra copia. Haverò bisogno di esser
armato, et bene, onde attenderò dalla prudenza della Serenità vostra
et ragioni, et cose tali con che possi far ostacolo alla pretensione
de’ compartecipi.
Sa la Serenità vostra, li giorni passati di sua commissione feci saper alli signori Stati
che le navi di questo Paese havessero ad astenesi di far il traghetto
del golfo di Venetia della maniera, che più volte hanno
arrischiato. Hebbi allhora parole, che mostrorono, che si stimava
il racordo di lei, et si pregava, ch’ella iscusasse li mancamenti 
--- page 190r---
 passati: hora in conformità di quella notitia hanno ordinato alli
deputati di tutte le Amiralità, che si trovano qui al presente rage-
nati di avvisar sopra questo negotio, et dir il loro parere sopra
quello potesse farsi a servitio dei traficanti senza apportar
pregiudicio, o molestia a quella serenissima Republica. Io comprendendo assai bene colla mia debolezza gl’interessi, che possono esser in queste
relationi, rispetto a’ participanti nel trafico, che forse n’è qualcheduno
nelli stessi collegi delle Amiralità, mi sono trovato hieri col Presi-
dente di settimana; et facendo cader proposito di questo negotio
gli considerai, ch’era necessario, che li signori Stati havessero più
la mira al divertir l’occasioni di disgusti, che si potessero
ricever per una parte, o per l’altra nel golfo, che all’interesse
di private persone; il fine delle quali non sta nell’avanzare, et
guadagnar per il publico; ma per sé stessi: aggiungendoli tutte
quelle considerationi, che seppi dire somministratemi dal zelo, che
ho del servitio della Serenità vostra. Come nel corso del ragionamento
scopersi esser il detto Presidente ben impresso; così anco al par-
tir mio da lui mi parve, che intendesse molto bene l’intentione
della Serenità vostra. Io starò occulato, et non mancarò di avvertire a simil
consultationi; et di quello ne seguirà darò riverente conto
alla Serenità vostra.
Questi deputati delle Amiralità sono ogni giorno insieme per trovar
maniera come poter obligar li pirati a tenir la pace, et fidarsi
di loro; in che trovano grandissima difficoltà: perché essi pirati
si dichiarano in una loro scrittura, che hanno mandato qui alli
signori Stati, che vogliono far represaglia delle robbe, et mercantie
de’ Spagnuoli, che vuol dire, che vorranno libertà di cercar
tutte le navi, che passeranno per lo stretto, da che si vede esser
questi del tutto alieni per il pregiudicio grandissimo, che si verrebbe 
--- page 190v---
 a ricever con simil soggettione. Inoltre l’acconsentire o direttamente
o indirettamente a questa cerca nelle navi la stimano cosa odiosa
et de non esser ben intesa da’ principi: di maniera che anco
questo rispetto politico milita nel petto di questi signori. Vorrebbono
bene far danno allo Spagnuolo in quanto potessero; ma essendo
ancor nella tregua questo lor serve di freno. Stimano anco
per altra consideratione, che non si debba far di meno di non tentar
l’assicuranza di questa pace con quei corsari di Algieri, per poter
a loro dispositione in caso, che la tregua si rompesse haver una
piazza sicura; ove poter condursi con un’armata per danneggiar
l’inimico anco da quella parte. Il negotio per sé stesso è più
grave di quello, che si mostra, et li mercanti per loro interessi
solecitano questi signori a trovarvi ripiego proprio: et parmi
d’intender, che questa sera habbino ad esser qui alcuni di
essi mercanti per dolersi della presa, che s’intende esser stata
fatta di otto o nove delle loro navi; se ben si crede, che questo
sia successo avanti la missione della sudetta scrittura.
Difficile per sé stessa è questa mattina per la qualità sua; et per la
conditione, et pofessione delle persone, con chi si ha a trattare.
Sino qua si sente la più gran parte concluder, che facciasi
o non la stipulatione di qualche accordo con quelle genti
sia più che necessario il tener nove, o dieci navi allo stretto
a fine con l’armi alle mani di astringerle a tener la
promessa, che faranno. Gratie etc.
Dall’Haya li 20 agosto 1619
di vostra Serenità
humilissimo et devotissimo servitore
Chritofforo Suriano

--- page 191r---


--- page 191v---
Al serenissimo principe di Venetia
prima
n° 123 fino 124

