
--- page 037r---
97 sola
Serenissimo Principe
parendomi assai bastante la notitia, che feci haver alli signori Stati dell’accordato
da vostra Serenità con li capitani delle dodici navi, et essendo sue Eccellenze
occupatissime per li presenti affari del Governo non ho premuto più
che tanto nel ricercar audienza aspettando buona opportunità. Già
ognuno è informato, et se ne mostra sodisfattione.
M’è pervenuta la replicata commissione della Serenità vostra in lettere de’ 21
del passato di pagar li tredici mesi di viveri. Ho scritto fin mercordì
alle Amiralità per haver il debito, che resta, et ancor ne sto
attendendo le risposte, et conforme ad esse mi regolerò per
farle haver distinta ogni informatione desiderata da lei.
Le scritture mandate col mezo del Luz sono tutte cavate dalle origi-
nali, et può la Serenità vostra servirsene finché io le habbi anco in
nuova copia autenticata dalli notari delli medesimi collegi.
Ho ricevuta la nota di quei marinari, che vogliono, che si conti qui
denaro alle loro famiglie. Temo che questa non rispondi all’
espettatione, essendo molto pochi quelli, che assentono, et in alcune
navi non ve n’è pur uno. So di haver riverentemente scritto alla Serenità vostra
sin dal principio della trattatione per nome di detti signori, che si compia-
cesse ordinar, che li detti marinari non fossero intieramente sodisfatti
per evitar li disordini, che fano coll’haver tutto ’l denaro, et per
quegl’altri rispetti, che allhora furono tocchi da me.
Starò attendendo quello mi sarà risposto; ma ella in tanto si compiacerà commandar, che si camini col metodo sudetto,
perché altrimenti saremo sempre allo stesso sottoposti all’impor-
tune instanze, alle querelle, né mai se ne potrà veder un fine.
Li nomi anco delli morti, fuggiti, o posti sopra altre navi qui colla sudetta
nota sarebbono stati necessarii, perché si sapesse da questi signori 
--- page 037v---
 et da me come contentar le genti. Et di questi la prego, che me ne sia
fatta haver copia. Et così di tempo in tempo.
Non lascierò di dirle, che uno dei capitani di Roterdam Ian Ianson
Van Der Lindem scrive a quei signori, che non vi era denaro in armata
et che le genti si mal contentavano. Può esser, che quando
scrisse vi fosse qualche mancamento; ma farò constar altrimenti.
Io vedo, che ’l servitio publico comporta, che personalmente mi
trovi nelli detti magistrati delle Amiralità. Lo farò con quel
minor dispendio del pubblico, che mi sarà possibile.
Col mezo del signor Calandrini, che è stato qui all’Haya ho hieri mandate
le lettere di quei capitani dirette alli signori dell’amiralità di Amster-
dam, colli quali sarò forse alla fine della prossima settimana
coll’occasione di transferirmi in Tessel per l’ispeditione dell’
ultima nave. Mi viene detto, che s’incontra difficoltà nel
trovar, et accordar li marinari.
Il Pach ancora è intorno per la sua levata de’ bombardieri: a cu[i]
par pure, che s’incontri qualche difficoltà; ha speranza però
di presto haver tutte le sudetti in pronto.
Fin lunedì passato arrivò qui la nuova della morte dell’Imperatore, che non
è riuscita dispiacevole in questa corte per quel desiderio, che par sia
in alcuni, che finalmente la corona dell’Imperio cadi dalla casa
d’Austria. Si sta attendendo come si muoveranno li principi dell’
Unione in questo interregno, tenendosi però che non siano atti a
far ostacolo, che vaglia. Le levate di Brabant vano avanti,
et si è fatto correr voce in Brusseles, che ’l serenissimo Alberto m[iri]
all’assuntione dell’Imperio per la sua persona; ma si tiene
che troppo resti mortificato dall’ordinarie continuate sue indispo[sitioni.]

--- page 038r---
In tanto li agenti de’ Bohemi solecitano qui aiuti di denari. Hanno
pregato per la missione di doi soggetti dei Stati per assister in Praga
alle consultationi, et dir il loro parere; et che li signori Stati replichino
le raccommandationi loro a favor de’ Bohemi in Inghilterra et faccino
ufficio simile con quella serenissima Republica, et alle città anseatiche; pro-
mettendo, che non tratteranno in alcun tempo cosa alcuna senza la
previa notitia dei signori Stati. Doveranno presto haver la risposta.
Et toccante il denaro in particolare pare, che in fino possino assentir
ad un tanto per mese in tempo limitato, come fu fatto col signor duca di
Savoia.
L’ambasciator estraordinario di Francia ha ricusata la risposta alla sua espositione
et il presente. Partito ch’egli fu hanno li signori Stati ispedita
immediate persona espressa a Parigi al loro Ambasciatore colla stessa
risposta in scritto, et con particolar instruttione per dar conto a sua Maestà del
seguito. Et come esso monsignor di Boisise ha mostrato partir mal
contento; così il sentimento dell’animo di questi signori è stato assai
grave. Io per tutto ’l tempo che è stato qui gli ho data materia
di laudarsi come so che ha fatto del termine che ho usato seco
nel visitarlo più volte, et andarli a dar il buon viaggio; ma egli
già mai ha mostrato meco segno alcuno di corrisponder al complimento
meno con alcuno de’ suoi. A me basta haver sodisfatto così
commandato dagl’interessi della Serenità vostra, et tanto ho stimato
ad ogni buon fine proprio della notitia di lei.
Fu a mia visita avanti hieri il signor principe Henrico. Mi disse, che si
aveva aperto con il signor principe Mauritio suo fratello il quale
non haveva disentito; ma detto, che bisognava parlarne alli signori
Stati, né sapendo sopra che precisamente hora stava a chiarirsi 
--- page 038v---
 il senso della Serenità vostra per qual carica. Ho cavato che oltre quella
del conte di Vademont gli va per mente il titolo di mastro di
campo generale dell’armata di vostra Serenità cioè di dover commandarla
in absenza di quel Generale che commandasse all’armi di lei.
Così parmi d’intenderlo. Io gli ho detto che proponga in tutto
ciò che pretende perché lo rappresenterò alla Serenità vostra. Ha
risposto, che haverebbe pensato a metter giù qualche cosa
et poi me l’haverebbe fatto sapere soggiungendo, che vorrebbe,
che vostra Serenità dimandasse alli signori Stati la sua persona, come fece del
conte Gio. Ernesto. Io ho risposto, che l’essempio non doveva far
consequenza; ma che toccava a lui far questa instanza di facil
riuscita assentendovi sua Eccellentia. Aggiunse come sarà tempo
si penserà a quello sarà a proposito; così restamo con la promessa
di farmi haver le sue pretensioni, et altro per le conditioni della
condotta, che doverà esser però senza abandonar il servitio di
questi signori totalmente per il carico che tiene di general della ca[vallaria]
ben passar a quello di vostra Serenità tutte, et quante volte il bisogn[o]
lo ricerchi, et quando da lei sarà commandato.
Intorno all’unione pur presento, che si attende quello che risponderà
la Serenità vostra sopra il propostomi dal signor Magno, ch’è in conformità
di quanto le scrissi colle mie de hoggi otto n° 96 aggiunte in
copia alle presenti. Gratie etc.
Dall’Haya a’ 7 aprile 1619
di vostra Serenità
humilissimo et devotissimo servitore
Christofforo Suriano

--- page 039r---


--- page 039v---
Al serenissimo principe di Venetia
n° 97 sola

