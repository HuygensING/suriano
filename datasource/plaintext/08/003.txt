
--- page 021r---
n° 94
Serenissimo Principe
le mie lettere dei 9 dello stante haveranno significato a vostra Serenità il
noleggio della nave Il leon felice, del quale mando qui
aggiunta un’altra copia autentica colle medesime lettere, et la
stessa sera del sabbato che partii d’Amsterdam arrivai
all’Haya; ma le lettere di lei non mi pervenero che la
domenica a notte. Furono delli 22 del passato. Il conte-
nuto delle quali toccante in particolar l’ordine, che l’Eccellenze vostre
hanno deliberato di dar in armata fu da me communicato
alli signori Stati Generali martedì passato, che lo aggradirono
et mi ringratiorono insieme della parte che li diedi de’
suoi affari, del proceder de’ Spagnoli, delle mentite promesse
et della disperata essecutione di esse, rappresentando l’incon-
venienza del fatto, et tutto quello che m’è stato commandato
dalla Serenità vostra significar a questi signori portandone le proprie
considerationi espresse da lei nelle sue lettere dei 15 pur
del passato precedentemente ricevute mentre mi trovavo in Am-
sterdam. Mi pregorono anco della continuatione di questa
confidente communicatione, che per tale la riconoscevano, et
che dal canto loro non haverebbono mancato di considerar
tutto quello, che fosse stato conosciuto di commune servitio.
Con l’occasione di quest’audienza replicai anco l’instanza
per haver la parola delle loro Eccellenze per il vassello che havevo
noleggiato, et per gl’altri tre che mi restavano a noleggiare
quando havesse bisognato. Mi dissero che l’haverebbono
messa in consulta. So che ne hanno discorso
nell’ assemblea dei Stati Generali, et per ogni buon rispetto
trovandosi ridotta quella di Holanda in essa ella
è stata riportata, et credo che un giorno della prossima 
--- page 021v---
 settimana haverò la risolutione. Hieri a sera intesi che
si era differito a riasumer la cosa fin a lunedì, havendo
qualcheduno posto innanti qualche difficoltà, che non ho potuta
penetrare; ma spero in ogni modo, che tutto sarà superato
da me coll’aiuto di Dio. Et forse lunedì anc’io mi troverò
nell’assemblea per presentar le lettere, che vostra Serenità scrive a
questi signori et per far l’ufficio contenuto in esse in conformità.
Et con destrezza agevolerò l’intoppo, che potesse essersi
incontrato in questo negotio, che a dir la verità io non
lo so vedere.
Io spero che la Serenità vostra haverà trovato buono, ch’io non sia passato più
avanti nei noleggi delle altre tre navi, stante l’esser elle
ancor nei squeri, et non di tanta grandezza appunto come
alcune di esse, come da lei veniva desiderata. Già le ho
riverentemente scritto quello che pareva a me a proposito per
le navi che si potevano trovar più vicine a Genova,
et Livorno, haverà anco inteso il senso che mi sovenne
che per le provisioni di munitioni, et di genti sarebbe stato
buono pigliarle di qua, et ancorché non siano alcune della grandezza
espressami da lei; in ogni modo sono di buona portata,
saranno nuove, et fornite di buoni marinari, et con buon
ordine potranno render anco buon servitio. Ella delibera
il meglio per il suo vantaggio.
Della nave, che sta in Encusen di quattrocento in cinquecen[to]
lasti mi disse il signor principe Mauritio, che haveva
presentito, che Spagnoli pensavano sottomano di q[…]
comprare; ma, che vi si haverebbe posto rimed[io …]
non seguisse. Quello che me ne parlò, ch’ è uno dei […] 
--- page 022r---
 mi promise, che haverebbe aspettata la risposta se vostra Serenità l’havesse
voluta haver in servitio; et hieri ho havuto avviso d’Amsterdam
che non solo questi; ma li compartecipi anco delle altre navi
fanno lavorar cadauni alla sua con qualche diligenza
a fine di haverle pronte in occasione di bisogno, et che
da lei mi fosse commandato il farle preparare.
Nella prima audienza non mancarò di toccar a questi signori, che
si compiacciano di avvertir bene, che la sudetta nave grande
di Encusen non capiti nelle mani de’ Spagnoli, et che avertiscano
et diano ordine, che sia avvertito ad ogn’altro simil tenta-
tivo, et artificioso maneggio, che valesse a metter l’armi
in mano a chi potesse servirsene in pregiudicio proprio, et
degl’amici.
Mentre mi trovai in Amsterdam fui avvertito, ch’ivi era arrivato
certo mercante (così intitolato) di natione spagnola,
che havendo compri alquanti arbori di nave, gomene,
et altri cordaggi, tentava di voler un vassello a nolo per
condur simil apprestamenti diceva egli nelle Indie Occidentali.
Et questo haveva l’assistenza d’un tal mercante in
quella città. Io col mezo dell’uno dei figlioli del signor bor-
gomastro Pau feci far avertenza al padre, perché
communicasse questo trattato alli signori Stati. Lo fece
et in maniera, che venuto il detto mercante questi giorni
all’Haya per haver l’assenso dei signori Stati Generali non
ha sin qui potuto spuntare. Et in un medesimo tempo è
stato inviato ordine alle Amiralità di non lasciar sortir
alcuna nave, o vassello con apprestamenti, che possino servir
a’ Spagnoli. Io con chi ho parlato questa passata settimana 
--- page 022v---
 non ho mancato di fomentar l’effetto di questa buona risolutione;
et non mancarò anco di rinovar gl’ufficii che stimerò poter
giovare al publico servitio.
Leggo nelle medesime lettere di vostra Serenità de’ primo dello o stante l’ordine
che mi dà di non dover rallentar il negotio dell’unione
de’ vasselli di questi paesi con la sua armata; et ella
haverà compreso fino a quest’hora il senso di questi signori in
tal proposito, et la cautella con che caminano per li loro
interessi. Li signori dell’amiralità d’Amsterdam mi dissero
haver scritto alli capitani delli vasselli della loro repartitione
che dovessero intendersi bene con l’armata di vostra Serenità, et credevano
che tanto havessero fatto anco le altre Amiralità; ma non
restai sodisfatto della maniera con che me lo dissero, che
fu con una tal qual riserva di parlare non chiara non
aperta; et dimandandone al signor principe Mauritio se l’Eccellenza sua
havesse scritto, mi disse assolutamente di no; ma che si stav[a]
ancor in deliberatione, et che credeva che le Amiralità
havessero scritto qualche cosa. Io non mancarò di aggiunger
ufficio ad ufficio in questo particolare, et secondo che troverò
l’opportunità propria per disponerne la materia
parlandone anco di nuovo a sua Eccellenza in particolare.
Nei presenti tempi parmi di vedere, et la Serenità vostra lo comprender[à]
molto meglio di me colla prudenza sua, che caminan[o]
questi signori con una considerata riserva, et parend[…]
ad essi, che non possino far di meno di non sospettar gl’and[…]
menti spagnoli non sano che risolver nelle presenti congiontu[re].
Sentono anc’essi da tutte le parti continuate novelle
delle preparationi maritime del re di Spagna. È stato 
--- page 023r---
 riportato, che quella Maestà tra le genti che tiene nel napolitano
nella Calauria, in Sicilia, in Sardegna, et altrove di là lo
stretto, et quelle ch’è per levar nella Spagna negli haver un’
armata di mare fornita di settanta milla fanti.
Uno fa riporto di Siviglia, che si faceva preparatione di
quantità grande di migliara di scarpe, di varie necessità
per soldatesca, molte provisioni di vini, aceti, et biscotti.
Moy Lambert il capitano che ultimamente è arrivato qui dallo
stretto contro corsari riferisce, che haveva vedute doi navi
che di Lisbona passavano a Calis, et di là in qualche altra
piazza di Spagna, cariche di arme, di munitioni di guerra,
et di quattromila moschetti per una. Questi avvisi dano
l’allarma da questa parte non si assicurando questi signori di
quello possi succeder dei fini de’ Spagnoli, parlandosi pur
variamente dell’impresa, che siano per fare; et hora viene
pubblicato, che a Calis sia per farsi il rende vous come
dicono qui, o la ragunanza delle levate di Spagna,
et dubitando, che anco le raccolte in Italia piglino vela
a quella stessa parte il sospetto li fa temere.
S’aveggono anco molto bene, che gran causa ha la Serenità vostra di
poner pensiero all’invasione, che Spagnoli potessero farle
nel golfo, come che il sforzo dell’armi, et delle preparationi
che si fanno, et si trovano in piedi ne fa formar una
ferma apparenza: tuttavia considerano ai casi loro,
ho saputo, che con gran desiderio attendono continuati
avvisi, onde consultano ogni giorno sopra questa materia.
Il signor principe Mauritio ha havuto ordine, et in conformità
di esso ha ispedito commandamento fuori in Inghilterra et in Francia, 
--- page 023v---
 et dove si trovano officiali, et capi di queste truppe che
sono in servitio, che per li 15 del mese venturo habbino ad
esser qui all’Haya; né al presente concede alcuna licenza ad
alcun officiale, o soldato di sortir del Paese.
A questa provisione, oltre quanto hebbero in commissione li signori
dell’Amiralità d’investigare delli andamenti dell’armata
spagnola ho inteso, che hanno spediti secretamente doi
vasselli assai lesti con persone sopra di attitudine per scoprir
paese, arrivar verso le rive di Spagna, et ispiar bene
il tutto per assicurarsi della quantità delle armi, della
qualità dell’armata, et se si può dove Spagnoli hanno
volto il loro disegno.
Ho saputo, che li commissarii di questi signori che sono in Inghilterra hanno
scritto qui, che ’l Re haveva loro in queste congionture
mostrata una ottima volontà verso il servitio publico, et
che però li essortava a far che li loro vasselli si unisse[ro]
con li suoi per entrar nel Mediteraneo, osservar il pro-
ceder della armata spagnola, seguitarla; se
volesse danneggiar corsari assister; se ’l Turco, non mostra[sse]
parte; et occorrendo, che volesse tentar di apportar
qualche incommodo alla serenissima Republica, ch’era sua intentione
di avanzarsi perché non seguisse, et divertirlo ad
ogni suo potere. Tutto ciò m’è stato riferto dal signor
ambasciator di quella Maestà; ma sin qui non si sa che
habbino li signori Stati risoluto alcuna cosa.
A dirla serenissimo Principe come questi signori stano a […]
così parmi poter dire haver scoperto, che in materia
tali prestino poca fede a quel Re, et che li tenghino 
--- page 024r---
 per Principe, che abondi nel complimento; anzi, che
la missione, che qui s’è intesa far quella Maestà di un
suo ambasciatore alli principi dell’Unione, et poi a’ Bohemi
tengono non habbi a servire, che perché si trovi presente al
trattato d’accordo, mentre hanno qui avvisi dalla
parte di Heidelbergh, et d’altrove, che in fine vedendo
Bohemi non haver di quei appoggi, che sono necessarii
alla continuatione della guerra, et non saper di che
potere fondatamente loro mettersi per far testa all’Imperatore
siano per ridursi a quel miglior accomodamento che
potranno. Non ha dubio, che tale è l’impressione
che alcuni, et forse un gran parte ha di quella Maestà
et a levarla vi vuole l’effetto dell’uscita dei vasselli
che si dice, che fa preparare. Le Amiralità tutte
in questa, et nelle altre provincie di Zelanda, et Frisia
stano pronte per effettuar quanto li sarà ordinato;
ma ancor non si sente che si muovino.
Voglio sperare, che questi emergenti non habbino ad apportar
pregiudicio alla levata, che deve far il capitan Pach delli
venti bombardieri, et che non habbi ad haver oppositione
per essa egli è arrivato giovedì qui nell’Haya, et il
doppo pranso fui all’Eccellenza sua con esso, la quale hebbe gusto
d’intender da lui lo stato dell’armi della Serenità vostra in mare,
et tanto più ne restò sodisfatta, quanto distintamente le
andò riferendo di cosa in cosa di che l’andava interro-
grando con molta mia sodisfattione ancora et sentendo
che ancor sotto il colonello Rocalaura erano più di
doi milla fanti mi disse (mostrandone affetto di buon cuore) che 
--- page 024v---
 la serenissima Republica si tenghi cara quella gente perché vaglino hora
più quattro di quelle che dieci degl’altri, et senti piacere che
havesse così bell’armata, mostrando stupore, che le sue galtazze
tenessero con commodità tanto numero di genti, et marinarezza.
Io le raccommandai il buon effetto della levata per la quale era
venuto esso Pach promise di parlarne alli signori Stati, o mandar-
glielo a dir a suo nome, come ha fatto questa mattina
col mezo di uno de’ suoi secretarii. Non se n’è trattato
ma presenterà lunedì richiesta in mano del servitio dell’assemblea,
et io non mancarò di assisterli con gl’ufficii miei in tutto quello
che sarà necessario per il buon effetto; et in conformità del
commandamento che ricevo nelle lettere sue de’ primo del passato
resemi da lui. Come anco osserverò con ogni maggior diligenza
tutto quello che mi commanda di vantaggio nelle medesime lettere
osservando parimente ciò che in proposito del rasignarli li detti
bombardieri, et della loro ispeditione mi viene scritto
dall’illustrissimi signori provinciali all’armar.
Nelle mie lettere prime de’ 26 del passato scrissi riverentemente quanto
dal magno di Zelanda m’era stato portato per senso, et
concetto delli signori Stati toccante la missione di ministro, ne
ho cavato che si senti hora diversamente; ma si stia in
tal risolutione, che vostra Serenità habbi a dar ordine di dar qu[i]
principio ad un fondamento di più stretta unione, et poi
far ispeditione d’un tal soggetto, che sarà stimato proprio
per il compimento. Et qualcheduno mi ha detto, che stano
li signori Stati attendendo questa risposta. Io attendo anco la
volontà della Serenità vostra, et in tanto non mancarò di tener uniti
gl’animi al ben commune, et al servitio dell’uno, et l’altro 
--- page 025r---
 stato, et per questo metterò ogni studio, et diligenza.
Del signor principe Henrico quello che ne scrissi con le lettere dei 17 del
passato haverà posto in chiaro alla Serenità vostra di quel tanto ch’ella
coll’ultime lettere sue de’ primo del presente mostra desiderar di
sapere poiché in esse vi è espressa la pretensione del titolo del
conte di Vandemont, degl’istessi emolumenti et imunità, et di
voler servire con li medesimi oblighi, che haveva quel Principe
alterata però la conditione della condotta secondo che
sarà stimato proprio da vostra Serenità per suo servitio, et per
riputatione di esso Principe. Di questa pretensione ne
haverà anco veduta la confermatione nelle mie lettere de’
26 pur del passato havuta per bocca della madre.
Serve il venir la risposta desiderata dalla detta Principessa et dal Principe medesimo col prossimo
ordinario; in tanto procurerò con destrezza cavar quello
che mi commanda del numero, et qualità delle genti, et
dove intendesse far la sua habitatione, et quello di più che
potrò, caminando con quella riserva, che mi viene
commessa da lei di non obligarmi ad altro, che ad
incaminar la trattatione. Gratie etc.
Dall’Haya li 17 marzo 1619
di vostra Serenità
humilissimo, et devotissimo servitore
Christofforo Suriano

--- page 025v---


--- page 026r---


--- page 026v---
Al serenissimo principe di Venezia
n° 94 sola

