
--- page 334r---
2da
n° 154 comincia 153
Serenissimo Principe
niun’altra nuova è venuta alli signori Stati di quello si sia
deliberato nella dieta di Norimbergh, il che si sta aspettando
con desiderio; come anco quello, che finalmente il re della
Gran Bertagna haverà risoluto intesa la coronatione del
genero.
Viene affermato, che quel principe habbi spedito in Inghilterra a
detta Maestà gentilhuomo espresso con l’avviso: onde
tanto si fermano li signori Stati pensando di attender ciò, che
seguirà da quella parte per risolversi poi a quanto
stimeranno a proposito, et spetialmente per l’inviar al re
di Bohemia ambasciata. Il venir a tal risolutione
prima che saper lo stabilito a Norimbergh, et in Inghilterra
non lo conoscono proprio; perché veggono molto bene, che
coll’elettione d’ambasciatori bisogna, che passino anco più
oltre poiché un’ambasciata per semplice complimento
non è la sola, che sarà desiderata da Bohemi, et dallo
stesso re; ma ben, che ella habbi ad esser accompagnata
con offerta di effettivi soccorsi.
Scrive il conte di Solms maggior domo di quella Maestà al signor
conte Guglielmo di Nassau, che sendo stato invitato alla
sudetta dieta di Norimbergh il duca di Sassonia, egli con
termine molto gratioso, plausibile s’era iscusato
ma non dice li particolari dell’iscuse. Di più conferma
che pareva, che quel principe dovesse portarsi in 
--- page 334v---
 questi emergenti con termine neutrale. Tanto afferma
anco del duca di Baviera a che non si può dar credenza
tenendosi gl’avvisi in contrario; anzi che mi viene scritto di
Brusseles, che l’elettor di Colonia suo fratello habbi
ottenuto in quel Paese la decima da quei popoli per
servitio dell’Imperatore, et che haveva ricercata la medesima
a Paterborn, Lieges, et Munster; ma che questi si erano
mostrati renitenti.
Vogliono, che questa renitenza sia nata da previi ufficii fatti
dalli signori Stati colli consigli di detti luochi, come riverentemente
le ne scrissi hoggi otto nelle mie lettere n° 152 de’ 26 del
passato, che saranno aggiunte in copia. Questo h[o]
saputo di certo, che detto Arcivescovo elettore si è
gravemente doluto, che li signori Stati habbino fatto ufficio
di essortatione a’ detti consigli di star neutrali: non
riguardando all’auttorità, et al Principe, che ne
tiene. Li signori Stati per questo non pretermetteranno
ufficio, che conoscano poter giovare agl’interessi de’
Bohemi, et per consequente del loro Re.
S’è publicato in Brusseles, che all’Imperatore habbia il Catholico
mandato soccorso di quattrocento milla scudi, et che
si faccino preparamenti grandi ne’ suoi regni. Se sia
vero vostra Serenità dai luochi proprii ne doverà haver più
sicuri avvisi.

--- page 335r---
Si va tentando, et desiderando di sapere quello, che la Serenità vostra
sia per risolversi nella presente congiontura de’ tempi
se vorrà destinar qualche ambasciata al nuovo re di
Bohemia, et se penserà ad assister direttamente, o indirettamente
a quella parte per giovar a’ suoi interessi in Italia; et stano
in questa curiosità discorrendo le genti. Io volontieri
se così si compiacesse la Serenità vostra desiderarei esser avvertito
come mi doverò governare nei propositi, che intorno
ciò mi fossero tenuti: a fine di non fallire; ma risponder
propriamente secondo il senso di lei.
Ha qui dato un poco di martello un avviso venuto, che buon
numero delle genti licentiate dalla Serenità vostra del reggimento
del conte di Levenstein nel passar in Alemagna siano state
ritenute per servitio dell’Imperatore, et se bene sono sul
passaggio state forzate al farlo: tuttavia vorrebbono
volontieri qui, che vostra Serenità non l’havesse licentiate; et
meno ne licentiasse d’altre.
Da questa parte com’ho più volte significato riverentemente
alla Serenità vostra si attenderà a tutto quello, che possi tener
in freno, et travagliar la casa d’Austria, et
Spagnuoli in particolare, et perché l’armi restino quanto
più si può lontane da queste Provincie, come anco
lo ha cavato colla prudenza sua nel breve spatio
di tempo che si è trattenuto all’Haya l’eccellentissimo signor ambasciator Lando 
--- page 335v---
 di che in sue proprie lettere ne doverà avvertir la Serenità vostra
come anco intorno il negotio d’unione vero, et sicuro
antidoto contra il veneno, et le insidie
de chi ha la principal mira nell’opprimer
la libertà di quella serenissima Republica, et uno de’
fondamenti proprii per la sua conservatione
et di questi Stati, li quali si conosce
molto bene, et ad altro fine non la deside-
rano, come vostra Serenità si può promettere
che in ogni caso de’ suoi travagli haverà
contra Spagnoli in particolare, et la casa
d’Austria, prontezza d’aiuti con publica
auttorità, et fermezza di volontà nel
portar sotto il bene, che si potrà a quel
serenissimo Dominio; si aspetta dall’universale
con desiderio la risposta sopra il trattato d’unione
non promettendosi altrimenti dal canto della
Serenità vostra, et il placet et la conclusione.

Nella Congregatione di Holanda non s’è entrato sin hora ferma-
mente nel trattato dell’Indie Occidentali: ben se n’è discorso,
et per dirne li certi particolari è bene l’attender il più maturo consi-
glio; et di quanto caverò ne darò conto alla Serenità vostra; ma
in tanto può esser certa, che l’universale è portato ad
avanzar questo negotio, et al stabilirlo.
Di tregua ancorché non si parli, pochi sono che desiderino la
guerra, et questi, per quanto si può scoprire fin hora, non par 
--- page 338r---
 che siano per prevalere. Di questi particolari l’eccellentissimo signor ambasciator Lando
prudentemente toccava quello, che n’ha cavato, et io mi
rimetto alle lettere sue.
Esso signore s’imbarcò hieri, et è passato alla Brilla con speranza
che l’apparenza del vento continuasse et si facesse mi-
gliore; ma al contrario ha convenuto sbarcar in quella
terra, ove non può fermarsi che con gravissima et grandissima
spesa, et incommodità aspettando che ’l tempo si
accommodi proprio alla sortita. Saranno aggiunte
le lettere dell’Eccellenza sua, se mi capiteranno in tempo per darle all’ordinario. Gratie etc.
Da Roterdam li 3 decembre 1619
di vostra Serenità
humilissimo, et devotissimo servitore
Christofforo Suriano

--- page 338v---


--- page 339r---


--- page 339v---
Al serenissimo principe di Venetia
2da
n° 154 comincia 153


--- page 336r---
n° 154


--- page 336v---


--- page 337r---


--- page 337v---

