
--- page 147r---
n° 35 sola
Serenissimo Principe
resi mercordì ai signori Stati la ratificatione della scrittura, et la lettera
della Serenità vostra accompagnando l’una, et l’altra con quegli ufficii,
che stimai proprii; accomodandomi in tutto ai concetti espressimi
nelle sue dei 4 del presente. Fu aggradita da questi signori la
presentatione sudetta con parole di ringratiamento in particolar per
la prontezza, con che era venuta essa ratificatione; et per il tempo
delli sei mesi, che vostra Serenità potesse intertenir di vantaggio li vasselli
mi fu risposto, che sopra l’instanza, che intorno ciò mi chiesero
et lasciai per scritto haverebbono consultato, et deliberato poi
quello, che fosse stato stimato proprio a sodisfattione delle
Signorie vostre eccellentissime aggiungendo il Presidente a questo parole
molto ufficiose; et mostrando il desiderio, che haveva
il generale, et il particolare, ch’elle fossero in tutte
le cose a loro possibili servite et per la partenza dei
vasselli si rallegrarono meco, dicendo, che auguravano
che havessero buon vento per potersi presto condurre
nel golfo a congiungerse con il resto dell’armata.
A questi testimonii continuati di buona affettione
corrisposi, come dovevo, et replicai qualche cosa ancora
intorno alla risolutione per il desiderio di vostra Serenità.
Hanno messo in deliberatione il negotio, et stabilito 
--- page 147v---
 di scriverne alle 3 Amiralità per haverne il lor parere; et
ho cavato da quei particolari con chi ho parlato, che non haverà
la Serenità vostra difficoltà in questo proposito. Ben qualcheduno
mi ha detto, che si sarebbe intesa volontieri la specificatione del
tempo. Io a questo ho risposto, che con Spagnuoli l’huomo
non può far stato di tempo, perché la bassezza dei loro
pensieri, et dei loro artificii non lo concede; et però essendo
necessario il ben guardarsi, toccava all’amor di questi signori
come quelli, che corrono coi medesimi interessi il procu-
rar che la serenissima Republica restasse sempre con forze tali, che
giovassero al servitio proprio, et alla difesa della commune
libertà. Fu adherito al concetto. Io starò attendendo l’essito
per darne poi riverente conto alle Signorie vostre eccellentissime.
È venuto qui qualche avviso alli signori Stati, che li vasselli di vostra Serenità
partissero martedì da Valmua in Inghilterra essendo state vedute
da 30 vele in circa che andavano con prospero vento.
Piaccia al Signor Dio, che le genti arrivino bene, et sane,
il che è desiderato dall’universale. Il signor principe di
Oranges particolarmente, col quale fui hieri, mostrò conten-
tezza dell’uscita di detti vasselli; interrogandomi
della qualità di essi, et delle genti; et mi aggiunse che 
--- page 148r---
 vostra Serenità in niuna maniera si fidasse dei Spagnuoli, perché,
se potranno la inganneranno.
M’informa coll’Eccellenza sua di quei pezzi di artiglieria, de’ quali mi
parlò a dì passati, et mi replicò che di 20 dodici certo
erano buoni per metter sopra navi; et mi raccordò, che
per meglio assicurarmi della loro bontà, et qualità, et del
prezzo ancora, ne scrivessi al signor conte Ernesto in Gheldria perché
mandasse qualcheduno sottomano a trattarne. Così farò, et di
quello caverò scriverò riverentemente alla Serenità vostra.
Tengo tre mani di lettere sue de’ 28 aprile, et de’ 5 et 11 del presente,
et queste con tre lettere di cambio per la summa di otto
millacinquecento ducati, che ho mandate in Amsterdam per
farne far l’accettatione. Io temo di longhezza nel poter
haver li conti dai signori delle Amiralità, et pur non mancai
di lasciar buoni ordini, come anco soleciterò a fine che
possi distintamente significar alla Serenità vostra quello, che importi
la preparazione dei dodici vasselli, et si sappi calcolar
nel resto quello sarà necessario di denaro per avanzar
di qua per far li pagamenti de’ noleggi ai compartecipi.
Dimani, o appresso dimani anderò a Roterdam per complir con
quei signori, et ringratiarli di quanto hanno operato. Ufficio 
--- page 148v---
 che stimo necessario poiché l’ho fatto con le altre due Amiralità, et là
anco presentialmente solecitato di haver quanto è necessario.
È qui con gran curiosità aspetto se vasselli sarà restituito. Par che
ognuno stimi, che Spagnuoli in fine si saranno indotti al farlo, et
Francesi lo publicano, ma non si sa poi comprender, ove haveranno
a parar li suoi disegni, mentre qui conoscono in loro un particolar
fine di non star mai quieti, et di tener occupato il mondo hor in
una, hora in un’altra parte, et massime se si accommoderanno
le cose d’Italia. Non pensiamo però questi signori, che nel presente anno
si facci alcun motivo in questi paesi dubitano bene, che si covi
qualche pensiero per l’anno venturo, et che in tanto il re di
Spagna si compiaccia di veder l’intestine turbulenze di
questo Stato; sperando, che siano per avanzarsi, et cavarne il
suo profitto.
enerale di Holanda è ridotta. Par che in essa
si sia dichiarito pro navi, che l’auttorità publica sia mante-
nuta in ogni luoco: tuttavia viene anco stimato questo un
povero rimedio alla febre intestina, non si dispera però dell’
accommodamento; ma vi vuole et tempo, et patienza.
Tornò il signor principe di Oranges venerdì sera doppo esser stato
fuori dell’Haya da tre settimane in circa. Si è trattenuto la 
--- page 149r---
 maggior parte di questo tempo nella provincia di Ourisel
procurando d’imprimer nell’universale, et nel particolare di
quei Stati esser necessario per l’accomodamento di queste inten-
sioni il sinodo generale abhorrito da quelli della fattione
contraria, et mal inteso anco da altri, non si sapendo veder
che buon effetto possi partorire. Par che l’Eccellenza sua habbi
trovata in quella Provincia assai corrispondenza,
ancorché in parte adherisca ai dogmi di Arminio.
Il signor ambasciator di Francia mostrò dispiacergli la continuatione
di queste dissertioni, per la diversione delle quali mi
disse, che a nome del suo Re haveva fatta ogni buon
ufficio; ma pareva, che non giovasse; et continuò.
Parmi, che succedi il medesimo qui, che a tempo della liga
in Francia, che chi parlava di pace era notato, et
dichiarito per heretico, et qui chi parla di quiete si
dice subito esser arminiano.
Il signor principe di Oranges per dar gusto a quelli di Amsterdam
andò in quella città come per passaggio, et fu giovedì incon-
trato da tutti li borghesi con grandissima pompa, et come
se venisse in trionfo, rappresentandosi molte pitture
et figure, che indicavano le imprese del padre 
--- page 149v---
 et dell’Eccellenza sua, essendo strascinate per terra corone, mitrie, et altre
cose simili; et sono avvisato, che non si è mancato di
ogni magnificenza tanto nell’incontro, che nel condurlo
fuori della città; precedendogli carri, et altre macchine
fatte espressamente, uscendo più di dodici milla persone
et li principali, borgomastri, et antiani di Amsterdam
tenero compagnia all’Eccellenza sua fin fuori della porta per buon
pezzo, et la gioventù per doi leghe di camino cridando
nel licentiarli, che fece sua Eccellenza Viva il principe di Oranges
liberator dell’Holanda; havendole prima presentato
un libro con le coperte gioielate, et dentro erano scritte
alcune rime in laude di lei; alla quale fu recitata
anco una breve oratione nell’uscir che fece dalla detta
città ritornandosene ognuno con lacrime di dolcezza.
Se ’l partito de’ contraremonstranti gode di quanto è stato
fatto in honor del Principe; l’altro de’ remonstranti
non ne ha punto goduto; anzi si augumenta in loro con
l’odio la gelosia. Et vogliono, che sua Eccellenza habbi espressamente
visitata quella città, eccitata sì, ma anco per tenirla
viva nella professione, che fanno li habitanti; parendo
che la vecchia religione habbi ad esser il fondamento del stato 
--- page 150r---
 del Paese.
Sono partiti mercordì mattina li ambasciatori destinati per Danimarca.
Al conte di Colemburgh per Gheldria, et alli doi per Holanda
si sono aggionti doi altri uno per Zelanda, et l’altro per
Frisia; a fine di far, che ’l numero de’ soggetti, et la qualità
di essi rendi l’ambasciata tanta più honorata, et
conspicua. Mi viene affermato, che nell’andar, et
nel ritorno toccaranno alcune delle città ansiatiche;
et parendo di farlo così in passando le avvertiranno
a mirar di tenersi pronte per star alla difesa commune
in che hanno molte, et molte volte premuto li signori Stati
senza cavar alcun frutto.
Qualcheduno mi ha detto, che haverebbe più volentieri veduto
destinar persona per resieder appresso vostra Serenità a che
molti pensano; ma non si sano risolver, et poco al
presente si parla.
L’ambasciator di Francia residente appresso li serenissimi arciduchi fa
ogni possibile per divertir qualche risolutione stabilita
in quel Consiglio delle finanze di sue Altezze di far un
canale, che da Gravelinghen passi a Santo Mero,
che essendo vicino al porto di Cales Francesi ne venirebbono 
--- page 150v---
 a ricever grave danno.
Ha anco tentato la rivocatione di certo placart fatto far
dalle Altezze loro, che sete lavorate in Francia non
possino esser asportate nei Stati di esse. In questo
mostrano ben elle di voler sodisfar all’Ambasciatore; ma
nell’altro non si crede, che li ufficii bastino a sturbar
l’opera.
A questo aggiongo le replicate de’ 21 del presente scritte, et
ispedite da Amsterdam per via di Colonia n° 33 fin 34. Gratie etc.
Dall’Haya a’ 27 maggio 1618
di vostra Serenità
humilissimo et devotissimo servitore
Christofforo Suriano

--- page 151r---
Cut page

--- page 151v---
Cut page

--- page 152r---


--- page 152v---
Al serenissimo principe di Venetia
n° 35 sola

