
--- page 135r---
n° 32
Serenissimo Principe
con quanta diligenza habbi usata in Amsterdam, et con tutta
la solecitudine posta da me nel superar le ultime difficoltà
et far partir li capitani di quei cinque vasselli non fu
possibile lo sbrigarsi di là prima di venerdì; havendo
quei signori accordato ad essi un tanto per le spese straordinarie
et altro, di che tutto manderà distinto conto a vostra Serenità.
L’Amiraglio haverebbe voluto, ch’io qui gli accordassi il suo
stipendio straordinario come capo, et amiraglio della
flotta; ma poi si è contentato di haverlo dall’eccellentissimo
signor Capitan general da Mare; et parmi comprender
che la pretensione di lui sia di 400 fiorini in circa
il mese, che sarebbono cento ongari; ma forse si
contenterà anco di meno; nel che vostra Serenità darà
quell’ordine; che stimerà per sua prudenza proprio,
et conveniente.
Sabbato mi condussi con li tre deputati dall’amiralità di
Amsterdam in questo luoco; ove in un medesimo tempo
arrivorono anco tre deputati dell’amiralità di
Nort Holandia. Per far tanto più presto la
mostra generale mandai con questi il signor Filippo
Calandrini per mio nome a visitar le quattro navi
della loro ripartatione; et con gl’altri andai io per 
--- page 135v---
 le cinque, non guardando a vento, né a pericolo per fornir
hieri l’opera come seguì. Et mi ricondussi di nuovo alla
sera in questa habitatione. Et perché havevano quelli
di Amsterdam dato ordine alli capitani di trovarsi
nell’isola di Tessel per fermar li roli, et dargli l’instru-
tioni, et ordini necessarii ivi andarono a dormire, et
fornite le presenti io ancora partirò con questi di
Nort Holandia per trasferirmi nel medesimo Tessel.
Nel ritornarmene dalle navi incontrai sopra il mare
una barca con persona espressa, che mi portava le lettere
della Serenità vostra de’ 21 del passato, che mi servono d’infor-
matione; et l’altre di negotio delli 27 et se queste
non fossero, che pur vogliono a sollevarmi vedendo
che da lei per sua benignità è compreso, ch’io u[so]
tutto quello di diligenza, et di solecitudine, che mi è
possibile, certo ch’io caderei in qualche disordine
nocivo alla mia sanità; et non è con tutto ciò
ch’ella non patisca con una sì lunga dilatione
et con tanta difficoltà fraposte fuori dell’espettatione
et per ciò inevitabili; onde causa oppressione d’animo
et tale, che bene spesso mi rende inquieto, et mi
fa imprecar alla mia mala fortuna. Stà hora 
--- page 136r---
 a Dio benedetto per servitio di vostra Serenità, et per mia consolatione
che ’l vento facci buono per l’uscita di questo difficil
porto.
Il negotio è stato grande, et fastidioso per la qualità delle
genti, et fin hieri qualcheduni dei marinari nella nave
dell’Amiraglio dissero, che volevano saper quanto have-
vano a servire, et esser sicuri delle loro paghe
a che con prudenza, et flemma risposero li signori
che haverebbono servito di più delli sei mesi, che
hanno sicuri d’esser intertenuti quanto la serenissima
Republica havesse voluto, et che l’amiralità di Amsterdam
rispondeva per li loro pagamenti, il che li acquetò
se ben non lasciorono di aggiunger, che haverebbono
voluto qualche cosa dalle loro Signorie per scritto.
La venuta di questi signori delle due Amiralità, come
quelle che hanno trattato il negotio era necessarissima,
se ben sarà di spesa a vostra Serenità; ma certo spesa
profittevole; altrimenti vi sarebbono concorse ancor
delle difficoltà maggiori. Et credo che questi deputati
aspetteranno qualche presente per le pene, che hanno passato
in questa speditione; nel che non saprei che risolvermi
di fare.

--- page 136v---
Scrissi alla Serenità vostra con le mie lettere de’ 9 del passato numero 24
nel fine, che l’artiglieria dei signori dell’Amiralità haverebbe
importato intorno a’ quaranta in quarantacinque
milla ducati, (et credo forse sarà anco qualche cosa di più)
perché li signori di Encusen hanno messo sopra la nave
nominata Santa Giustina doi pezzi, et le artiglierie
di bronzo sono poste più sopra una, che sopra un’
altra nave secondo, che li signori hanno veduto esser
il bisogno di mutar quei pezzi, che non erano
sufficienti per servirsene in fattione di guerra.
Le occupationi hanno interdetto il potersi far il calcolo
stabile del valor di esse come anco il poter haver
doi maestri delle provisioni delle Amiralità il
numero di detti pezzi posti sopra cadauna nave
la quantità delle polveri, fuochi artificiati
crosate, et altre munitioni da guerra ripartite
sopra di esse, che tutte sono a spesa di vostra Serenità
il che trovandomi qui non posso hora havere
di tutto spero la settimana ventura
dar particolar distinto conto alla Serenità vostra.
Solo le aggiungerò quello che altre volte le ho riverentemente
scritto, che se le navi saranno nel viaggio da qui 
--- page 137r---
 al colfo travagliate da alcuno, o combatute và il rischio
per vostra Serenità perché li mercanti non lo corrono che per la sabbia
et scogli, cioè fortune di mare, come haverà ella veduto
nella forma del noleggio, che le mandai. Et allhora
che saranno all’obedienza dell’eccellentissimo signor Generale tutto
doverà correr a rischio di vostra Serenità perché per quanto
habbi praticato, et operato non mi è stato possibile
disponer né far condescender li mercanti a correr
anco là il rischio delle fortune di mare mentre sarà in colfo volendo
star fermi nel contratto.
Non è costume in Amsterdam far la sicurtà di mese in mese
per vantaggio; ma di sei in sei mesi, o quattro
mesi al meno. Scrissi alla Serenità vostra come haverà
veduto dalla mia lettera delli 8 dello
stante che invio alligata a questa, che havendo
di là il pagamento del ducato al prezzo di cinquanta
o più piacchi poteva continuar a mandarmene
potrà così farlo poiché coll’ordinario venturo
procurerò di cavar la giusta summa, che
mi possa occorrer, a fine che la Serenità vostra possi far
stato di quanto mi doverà far capitar di più nella
piazza di Amsterdam. Et come queste rimesse 
--- page 137v---
 le apportano riputatione; così sodisferà grandemente
in publico a’ signori Stati la scrittura ratificata che
vostra Serenità mi scrive che haverò la prossima settimana.
Intorno alli ottanta fanti sopranumerarii io questa
mattina sarò col signor Colonello, che si trova in Tessel
et procurerò quel vantaggio, che mi sarà possibile
per servitio della Serenità vostra.
Fermerò il mandar al suo servitio altri soggetti militari
conforme al suo commandamento, et ne scriverò anco al
Pasini all’Haya, dove si trova da qualche
giorno in qua, et è venuto opportunamente perché
havendo convenuto il Luz partir di Roterdam
per qualche suo grave affare haverà da quella
parte il Pasini solecitato il partir di quei tre
vasselli per Valmua in Inghilterra. Con quali pur
si sono incontrate qualche difficoltà; ma sarà (spero)
stato superato il tutto. Gratie etc.
Da Helder nel porto di Tessel a’ 14 maggio 1618
di vostra Serenità
humilissimo, et devotissimo servitore
Christofforo Suriano

--- page 138r---


--- page 138v---
Al serenissimo principe di Venetia
n° 32 sola

