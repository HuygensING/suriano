
--- page 107r---
2da
n° 27
Serenissimo Principe
sendomi trovato absente, et tornato qui manco per questi
santi giorni ho potuto communicar a questi signori gl’avvisi,
che vostra Serenità mi ha mandati con lettere de’ 23 del
passato ricevute in Amsterdam; né meno di quelle de’ 30
havute il Venerdì santo. Ben in particolare ho conferito quanto
si contiene in dette lettere, et supplirò in publico oppor-
tunamente; et porterò occorrendo quei concetti, che
nel proposito della voce di pace possono giovar a-
gl’interessi di vostra Serenità; se ben questa posso affarmare
che in tutti non fa impressione mentre nella più gran
parte si conosce l’artificioso mal animo di quelli, che
tentano dar legge agl’altri principi.
Dal precedente mio dispaccio haverà inteso ciò che necessitato
mi occorse di fare in Amsterdam. La scrittura è riu-
scita accetta; solo li signori Stati vi hanno trovato un
mancamento, che li deputati non hanno espresso il
tempo, che deve venir la ratificatione della serenissima
Republica; onde il Joachimi uno di essi mi disse che
ne scrivessi di nuovo a vostra Serenità perché immediate la 
--- page 107v---
 mandasse, dissi che non dubitasse perché sarebbe venuta
ma che in ogni modo haverei anco scritto. Et perché
si conoscesse, che vostra Serenità era pronta a sodisfare mostra
ad esso, et anco al Presidente, che deve esser di questa
settimana le sei lettere di cambio, che la Serenità vostra mi ha
mandate con le sue de’ 30, et so che questo gioverà assai.
Darò anco parte alli signori Stati di quanto mi commanda
intorno ai patroni dei vasselli della condotta del
conte di Levenstein. L’ho già fatto con li doi sudetti, et
mi stato risposto, che bisognerebbe che vostra Serenità facesse
ogni cosa perché il Conte assegnasse del suo stipendio qualche
portione, affineché gl’interessati fossero in qualche
parte risarciti, a che ho replicato in conformità
de’ suoi prudenti commandamenti.
Sono restato consolato, che la Serenità vostra habbi approbbato
ciò che feci con li doi del governator di Nimeghen, et nel
riconoscer anco questi secretarii mi governerò nella maniera
che stimerò la meglio particolarmente col secretario dell’assemblea
dei Stati Generali, che ha addito di parlare in essa 
--- page 108r---
 et che può in tutte le occasioni giovar grandemente
al servitio della Serenità vostra mentre l’habbi amico et me
lo conservi con effetti, come sin qui ho fatto con gl’ufficii
et sono certo, che ella troverà buono ciò che farò perché procurerò, nel riconoscer soggetti, che la
servino, che ’l denaro, et le ricognitioni restino per
sempre fruttuose.
Come ritorni in Amsterdam, che sarà ben presto procurerò
di stabilir con quell’Amiralità quello, ch’ella mi
accenna per il rischio di mare o sabbia mentre saranno
li vasselli in attual servitio nel golfo perché fino a
all’arrivo di là senz’altro hanno li mercanti a
correr di questo il rischio. Per la qualità de’ vasselli
io con l’ordinario venturo manderò quella maggior
instruttione, che sarà possibile. Intanto le dirò che
quattro ne sono tutti nuovi, et belli, et grandi
vasselli particolarmente tre che sono di trecento lasti l’uno
et quello intitolato San Marco tra essi passa
trecento cinquanta lasti, et m’assicurò, che l’eccellentissimo signor

--- page 108v---
Capitan generale ne resterà contento; degl’altri otto alcuni
sono di doi anni di cinque de’ sei anni fabricati, et che
anco hanno fatto viaggio. Io le ne manderò in ogni
modo più distinta instruttione, affinché ella possi
farne far la sicurtà in quella piazza a suo commodo
et soddisfattione come prudentemente dice. Già ho scritto
quanto potrà importar in circa l’artiglieria, che
darà li signori Stati, sopra potranno far far la sicurtà
l’Eccellenze vostre mentre fin di qua deve caminar al
rischio della serenissima Republica, et finché ella l’haverà
in servitio, et le restituisca, o le paghi.
Et quanto al frusto dell’artiglieria non haverà ad esser
obligato per altra il patrone del vassello, che per la
propria: perché per quella dei signori Stati non si vorrà
obligare. Stabilirò tutto puntualmente affineché non
vi resti che dire, se sarà possibile. Per li pesi dell’
artiglieria sudetta saranno anotati sopra il medesimo pezzo
ma vostra Serenità sarà anco in libertà di commandare,
che ella costì sia pesata, et quando manderò 
--- page 109r---
 li roli, et scrittura attinenti a questa speditione manderò
anco una libra o di piombo, o d’altra materia affinché
possi far regular la proportione alla libra
o peso di là.
Quanto ho scritto nel proposito dello stipendio a marinari
in ragion di cinquanta piacchi per scudo non vi è error
di pena: perché così s’intende, et è con vantaggio
della Serenità vostra come è lo stipendio accordato con
le militie. Fatto ciò per ridur le paghe a moneta
corrente, et ben haverebbono voluto che si dicesse
ducati a cinquanta piacchi; ma vi è il vantaggio
tanto come delle lire sei soldi quattro per un ducato,
alle sette che si valuta lo scudo; onde doi fiorini
et mezzo, che sono cinquanta piacchi faranno sette lire di Venetia di moneta corrente. Et pare a me
haver assai chiaramente espresso al presente questo dubio; tuttavia
supplirà la prudenza della Serenità vostra alla mia inhabilità.
Scrissi riverentemente all’Eccellenze vostre l’ufficio, che con mie
lettere havevo con li signori Stati sopra l’avviso havuto 
--- page 109v---
 in Amsterdam della carica che teneva quel Capitan di nave
dal duca di Ossuna di far compreda o noleggio de’
vasselli; et essi immediate mandonno la copia delle
mie stesse lettere a tutte le Amiralità con particolar ordine
di haver cura, che niuna cosa succedesse in questo
proposito a pregiudicio di vostra Serenità, le quali mi furono
communicate ad Encusen, et certo erano le lettere de’
signori Stati affettuosamente scritte; et ben veggo, che
vogliono di più in più obligar la Serenità vostra. Come
prima possi li ringratierò come si deve: et continuerò
a procurare, che non si dia addito all’instanza
del detto duca d’Ossuna, il quale ha scritto al signor
principe Mauritio una lettera per haver col favor
suo permissione di esser servito di quattro navi, et
di poter levar mille doicento marinari. Me lo
disse sua Eccellenza medesima ridendo, et quelli del Governo
che lo sano se ne ridono, et sua Eccellenza mi disse, che li signori
Stati sicuramente non lo haverebbono acconsentito.
Ad essi non ha scritto alcuna cosa; et anco che 
--- page 110r---
 li havesse scritto mi prometto, che non ne farebbono altro:
tuttavia, come ho detto non mancarò di promoverne
buoni, et efficaci ufficii; et starò avvertito a tutto quello
di più, che occorrerà in questo particolare.
Aggradì il signor principe Mauritio l’ufficio, che feci seco per
nome dell’Eccellenze vostre per la morte del fratello, et successione
dell’Eccellenza sua al principato di Oranges, et con parole molto
affettuose mi confirmò viver in lei desiderio grandissimo
di farsele conoscer devoto, et affettionatissimo servitore;
et a quel più che lo aggiunsi in conformità della copia
delle stesse lettere che le presentai in nome di vostre Eccellenze
illustrissime corrispose con termine molto gratioso.
Quest’ufficio è stato fatto da me liberamente perché venne
qui certo di Francia a nome di sua Maestà christianissima li giorni
passati monsignor di Marsigliach et complì, et diede lettere di
lei con il titolo di principe di Oranges; che ho aggiunto
dicendo nella mansione domino Mauritio principi Auriaco
comiti de Nassau capitano etc. et così doverà esser
da qui avanti.

--- page 110v---
Tornò sua Eccellentia mercordì passato di Gheldria, ove le
cose sono passate con sua sodisfattione, essendo stati
deposti doi dall’esser più deputati nell’assemblea de’
Stati Generali, li quali si mostravano assai contrarii
alli pensieri di lei toccanti questi affari di religione
che non caminano ancor bene. Et doverà anco presto
conferirsi nella provincia di Ourisel.
Sono questi signori in risolutione di mandar ambasciatori
in numero almeno di quattro al re di Danimarca
per levargli il pensiero, che tiene che li proprietari delle navi di
questi paesi, che transitano il Sant habbino a
dichiarir la quantità, et qualità delle mercantie
che haveranno sopra per pagarne la gabella
perché come cosa nuova, et inusitata non la vogliono
comportare. Haveranno come vien detto anco altre
commissioni.
Duolmi grandemente che le mie lettere dei 2 non le saranno pervenute
che una settimana doppo. Difetto del messaggiero, che spero
di far castigar da questo magistrato dell’Haya per essempio
d’altri poiché dal martedì mattina fino alla domenica non
capitò in Anversa; et me haverà reso negligente appresso la Serenità vostra. Gratie etc.
Dall’Haya a’ 17 aprile 1618
di vostra Serenità
humilissimo, et devotissimo servitore
Christofforo Suriano

--- page 111r---


--- page 111v---


--- page 112r---


--- page 112v---
Al serenissimo principe di Venetia
2da n° 27 comincia
n° 26

