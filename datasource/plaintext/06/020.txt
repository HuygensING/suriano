
--- page 119r---
n° 30 sola
Serenissimo Principe
non tengo questa settimana lettera della Serenità vostra, et presu-
pongo, che li giorni santi nelli quali ad altro si attende
habbino ciò causato. Io hoggi otto scrissi a vostra Serenità
che speravo, che alla fine della presente settimana tutte le
navi già dovessero esser all’ordine, et alla vela in mare; ma come nel principio li giacci interdissero
il calafatar dei vasselli; doppo dalle acque magre
sono stati impediti per passar le secche; così tutti
questi giorni sono stati venti crudelissimi, et piog-
gie continuate, le quali hanno causato, che non si
sono potute caricar le provisioni de’ viveri, le mu-
nitioni, le artiglierie, et altro. Par che l’aria
aridi a’ Spagnuoli, et vadi facendo corso alla mia
poco buona fortuna; ma lodato Iddio il tempo
si è pur rimesso da hieri a sera in qua al buono.
Avanti hieri andai in diligenza a Roterdam per veder
pure se fosse possibile, che s’imbarcassero le provisioni
in quelle tre navi, che sono nella Mosa. Fui sopra
ognuna di esse, andai visitando quello che più 
--- page 119v---
 vi mancava, trovai, che ’l più era il biscotto, che li
capitani dei vasselli mi hanno detto non haver potuto
né osato imbarcare per le continue pioggie; perché
se per caso una parte di questo si fosse bagnata
sarebbe stato il metter a rischio per mandar a
male tutto il resto; pregandomi, ch’io havessi
patienza, perché non poteva mai il tempo star
così continuato in questa stagione. Come ho riverentemente
detto par che ’l tempo vogli fermarsi al buono, et per
tanto si anderà caricando, et hieri lasciai a bordo
de’ vasselli robbe, che si caricavano non ostante la
giornata della domenica, et questa mattina una
delle navi doveva prender il carico della soldatesca
la quale hoggi quarto giorno si trova in un
piccolo vassello nella detta riviera.
Tornai hiersera all’Haya per far il presente dispaccio
a vostra Serenità, et ho lasciato a Roterdam Antonio
Luz perché soleciti, né parti di là che non vegga
le cose ridotte in stato d’ispeditione et per mercordì 
--- page 120r---
 prossimo mi hanno promesso che faranno tutto lo sforzo
perché tutto sia pronto, et saranno imbarcati nelle
altre doi navi centocinquanta fanti, et si farà
in quello stesso giorno la revista delle genti per
far poiché sortino nel medesimo tempo se ’l vento
sarà buono fuori della detta riviera.
Mi preparo per passare in Amsterdam, ove sono chiamato
per dover con quei signori accordar tutte le cose; et di quelle in particolare, che trovano haver in sé qualche
difficoltà, che però non specificano prego Iddio che
mi aiuti. Di là anderò in Tessel, per riveder pure
quei nuovi vasselli, le genti di essi, et il resto
delle militie, et di tutte darò parte alla Serenità vostra
che piaccia a Dio benedetto, che vagli ad
apportarle maggior gusto, che forse non faranno
le presenti. Quello, che mi consola è che almeno
vostra Serenità haverà il rinforzo alla sua armata
delle navi d’Inghilterra, et seguiteranno poi queste
coll’aiuto di sua divina Maestà.

--- page 120v---
Ho avviso, che l’Alagambe è stato in Encusen hieri otto
ma che è partito senza sapersi che habbi noleggiato
né comprò alcun vassello; né meno che habbi
lasciato alcun ordine per tal effetto. A quei signori dell’
Amiralità ho rescritto, et ispedito con qualche diligenza
che mirino bene perché costui non haverà fatto il viag-
gio per niente. Non ho havuta altra risposta, ma
mi prometto, che haveranno pensiero, che non succedi
alcuna cosa in deservitio di vostra Serenità come sono assicu-
rato dalla parte di Amsterdam per lettere arrivate
hieri, che la si sarebbono dati buoni ordini perché
non fosse fatta alcuna cosa a profitto de’ Spagnoli, o
del viceré di Napoli, né che lascieranno che
comprino, o affittino alcune navi, et che sopra
di ciò debba riposarmi, et assicurarmi. Io non
lascierò però di tenir viva questa attestatione
di buona volontà.
Quelli che partirono la settimana passata verso Amsterdam
per comprar vasselli, come riverentemente scrissi, funno alcuni

--- page 121r---
Francesi venuti qui con un cavallier di Malta pur
francese ispedito dal signor duca di Guisa per il quale
venerdì fece instanza l’ambasciator di sua Maestà christianissima
affine ché fosse dai signori Stati Generali permessa questa
compreda. Ma la sostanza della sua audienza fu
per indur questi signori con ufficio proprio a contentarsi,
che ’l duca di Guisa, come amiraglio destinato ad andar
per Francia contra corsari, dovesse commandar anco
alli vasselli di questi paesi, a che non si vede mi-
nima inclinatione di assentire, ancor non ha havuta
l’Ambasciatore la negativa, ma tiensi per fermo, che
l’haverà. Il detto Cavalliere ha ordine dal signor
duca di Guisa di comprar quattro buoni vasselli
armarli, et ben provisionarli: ma sono assicurato
da alcuni di questi signori, che si vorrà esser certi
che detti vasselli habbino certo ad esser impiegati
conforme all’instanza contra corsari.
Ho niuna confermatione di Brusseles che della levata
de’ Valoni per Napoli non se ne vedeva ancor segno 
--- page 121v---
 et veniva detto, che se il duca di Ossuna havesse voluto
che si facesse haverebbe bisognato, che mandasse de’ denari
per farla, mantenerla, et condurla; et per non haver
ispediti li recapiti necessarii si era restato di essequire; ma
che ancor si attendevano ordini di Spagna in questo
proposito, et poteva esser che fosse andata in fumo
sarebbe assai se così fosse.
Sono venuti avvisi che sei delle navi di questo Paese habbino
nell’Indie combatuto alla gagliarda con 18 vele
in galeoni, galere, et fregate. Doi delle navi olandesi
sono state gettate a fondo, et una terza conoscendo
essergli impossibile lo scapare si attaccò con uno dei
galeoni, et dato fuoco alla polvere andò in
aria con esso.
Dicono che le dette sei navi havevano sopra un ricco
bottino di seta in particolare et parte ne era sopra le
dette tre navi andate di male, che quello ch’è stato
di buono è che si sono salvati da un millione
et seicento milla fiorini. Gl’Holandesi hanno 
--- page 122r---
 persi circa trecento huomini, et Spagnoli intorno mille
tanto portano le lettere.
Le navi di qua hanno parimente rancontrato con Inglesi
che pretendendo di traficar nelle Malucche con due
navi sono state attaccate, et prese l’una un giorno
doppo l’altro. Et questi signori stano attendendo quello
che ne diranno Inglesi, tenendo per fermo che
da loro sarà sentito male; et aggiunta questo
alli altri disgusti, che riceve l’una, et l’altra
Natione per la pesca delle aringhe, et delle balene
farà crescer anco maggiormente la poca buona
volontà, et forse il desiderio negli Inglesi
di volersi rifare con discapito della reciproca
amicitia tra la corona della Gran Bretagna,
et queste Provincie.
Del capitano Quast s’intende, che habbi havuta, che trava-
gliar assai con corsaro, che haveva una nave
con 140 huomini. Doppo qualche difesa l’ha
vinto. Quaranta sono restati morti sopra la nave 
--- page 122v---
 ottanta ne ha gettati in mare, et vinti che erano Spagnoli
in virtù delle capitolationi ha liberati, et messi in terra
et esso Quast doverà esser ben presto qui ispettandosi
di giorno in giorno.
Si vano alestendo, et già sono quasi del tutto ad ordine
le navi da guerra di questi signori per andar contra corsari
et la medesima causa, et impedimento, che ha trattenuto
il preparar di quelle di vostra Serenità; ha anco trattenuto
quello di queste onde credo, che servirà il tempo
perché escano unitamente, se bene haverà ordine
l’Amiraglio uscito ch’egli sia di proseguire speditamente
il viaggio, come è mente della Serenità vostra.
È arrivato in questo luoco il vescovo di Oranges venuto
a riconoscer questo signor Principe, et per stabilir le cose
toccanti alla catholica religione in quel Principato
nelle quali si promette il detto Vescovo, che non vi
sarà alcuna inovatione. È stato caramente accettato
dal signor Principe, lo accarezza, fu hiermattina a
desinar col’Eccellenza sua, et gli usa ogni buon trattamento. Il nontio 
--- page 123r---
 in Brusseles ha intesa mal volentieri la sua venuta in
questa parte, dice il detto Vescovo, che vi è venuto
da sé senza participatione del Pontefice; può ben
esser che lo proferischi comportandolo così l’interesse
politico; ma viene tenuto per fermo, che o il nontio
in Francia, o il vice legato d’Avignone, ch’è al
confine gli habbi fatto capitar il placet.
Questo signor ambasciator d’Inghilterra doppo haver lasciata partir la
moglie per Londra, sono già quattro settimane passate,
ha havuto avviso, che ’l Re gli concederà licenza per
poter per qualche mese andar a riveder le cose
della sua casa. Me lo disse avanti hieri, che fui
seco; et disse particolarmente, che andava per consultar
con medici del Paese del governo per la sua salute trovandosi
ben spesso tormentato dalla gravella. Io non m’assicuro
che questo non sia pretesto forse per liberarsi un giorno
di qua per il disgusto, ch’egli hebbe per il libro
scritto contra di lui, sopra il quale non sono state
fatte se non apparenti dismostrationi.

--- page 123v---
È risoluta l’ambasciata per Danimarca per levar dall’
animo di quel Re l’impressione ch’egli ha di far pagar
gabella alle mercantie, che di qua partiranno, et
passeranno per il Sent. Saranno tre ambasciatori
il conte di Colemburgh principalissimo signore di Gheldria,
et doi pensionarii l’uno di Dordrechet, et l’altro
di Amsterdam. Li quali tutti si vanno mettendo ad ordine
per dover partire subito che da signori Stati haveranno
la loro commissione. A queste saranno aggiunte le lettere replicate d’hoggi otto
n° 28, et 29 ispedite a me di Anversa. Gratie etc.
Dall’Haya all’ultimo di aprile 1618
di vostra Serenità
humilissimo, et devotissimo servitore
Christofforo Suriano

--- page 124r---


--- page 124v---
Al serenissimo principe di Venetia
n° 30 sola

