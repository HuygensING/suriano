
--- page 336r---
n° 49 sola
Serenissimo Principe
hieri communicai alli signori Stati in conformità de’ commandamenti della
Serenità vostra quant’ella mi manda nelle sue lettere de’ 12
dello stante toccante il negotio con arciduchi, et l’operationi
dei ministri spagnuoli tanto per mare, che terra
facendoli quelle considerationi che stimai proprie per indurli
a far reflesso sopra i fini de’ Spagnuoli, et sopra li loro
disegni. Doppo essermi stante rese gratie delle confidenze
mi disse a nome commune il Presidente, che si rallegra-
vano, che ’l negotio con arciducali fosse ridotto a così buoni
termini; ma che ritrovandosi hora il re Ferdinando
impedito da altra guerra quest’era stato il principal fine
perché haveva accorato, et che poteva ben la Serenità vostra
star sull’avviso perché Spagnuoli non haverebbono già mai
mancato d’insidiar all’Italia, et far torto se potranno
alla serenissima Republica, et consumarla in spesa; che
speravano nondimeno in ogni caso, che ella haverebbe
potuto haver forze sufficienti per farli testa; et
che per la parte loro haverobbono augurato a vostra Serenità
ogni prosperità.
Lo stesso giorno di sabbato, che a me pervenne con le
sudette lettere dei 12 l’avviso dell’incontro, che
havevano havuto li vasselli di questi paesi di là
lo stretto, furono portati avvisi particolari a sue Eccellenze 
--- page 336v---
 onde con la communicatione che le feci di quanto da lei mi viene
scritto in questo proposito, si rallegrorono del buon successo;
et dissero, che speravano miglior buoni effetti a servitio
della serenissima Republica; et io soggiunsi, che tanto speravo
anc’io a riputatione di queste Provincie Unite
furono replicate altre parole di complimento da una
parte et d’altra, et particolarmente mentre li ringratiai
di quanto havevano risoluto per la continuatione
del loro credito ancor per altri sei mesi per l’intar-
tenir de’ vasselli a quel servitio; a che mi fu
risposto, che si erano risoluti di buon cuore, et sempre
faranno quel più che potranno ad instanza, et per
servitio della serenissima Republica. Et ho inteso, che sarebbono
condescesi a non prescriver tempo; ma che alcuni hanno
mostrato desiderar di sentir prima come sono trattati
li marinari, et le genti dei vasselli.
Gode ognuno del seguito delle dette navi, et quelli che
hanno gl’avvisi vano portando le lettere in mano
mostrandole l’un l’altro; ma si haverebbe voluto da
alcuni, che havessero seguitata la vittoria. Oltre quanto
me ne scrive la Serenità vostra l’avviso, che a me è stato dato
viene da Livorno, et dice questo particolare che se haves-
sero havute ample commissioni senza dubio s’impatronissero 
--- page 337r---
 se non di tutti almeno di una buona parte de’ vasselli spagnuoli.
Sapendo, che a sua Eccellentia sarebbe riuscito caro l’avviso poiché
ella si trova a Utrechet stimai bene di communicarglielo
con le lettere; aggiungendo in esse gl’altri avvisi, che
tenevo. Et dello stesso diedi anco parte al signor conte Guglielmo.
Il signor principe Mauritio si trova a Utrechet dimani sarà
l’ottavo giorno che partì per quella volta accompa-
gnato da otto deputati dei signori Stati Generali. Quivi
sono per indur quei signori al licentiar della soldatesca;
ma alla propositione, che hanno fatta li detti deputati
non è stato finhora complito che con parole, et offerte
di havervi consideratione, dall’altro canto havevano
le città remonstranti ispedite a nome di tutta l’assem-
blea d’Holanda persone espresse a Utrechet le quali
tuttavia vi si trovano per divertir la risolutione
di detta licenza, et le altre città contraremonstranti
della medesima Provincia anc’elle hanno spedito per far
controposto: si sta però attendendo l’essito; et parlando
con il signor conte Guglielmo. Mostrò che vi era gran disgusto
contra monsignor Bernvel, dichiarandolo promotore, et
fomentatore di queste disunioni, et questi del suo
partito, come quelli di Utrechet, che sono il medesimo
vorrebbono pur, prima di far alcuna cosa, che si 
--- page 337v---
 attendesse l’ambasciator di Francia.
Haverà che far assai monsignor di Boisise alla sua venuta, et
nelli suoi ufficii per far apparer la neutralità del Re:
perché nell’impressione di alcuni si stima l’ambasciata concentrata
a favor delli arminiani. Aspetta con curiosità ognuno
il successo di Utrechet perché di là si potrà far come dicono
la consequenza del resto.
Con lettere de’ 24 di questo mese, et altre de’ 27 mi
scrive il Pasini haver penetrato, che nel Consiglio di
sue altezze si sia trattato di far qualche levata per mandar
a soccorso dell’Imperatore, ma mentre altro si era risoluto
in questo proposito, che di scriver a sua Maestà cesarea
che ’l meglio sia di far passar le genti di Milano per
il Tirolo con far instanza alla Serenità vostra del passo;
et mi replica che per Bohemia non vi era apparenza
che si facesse genti da quelle parti. Mi aggiunge che
hoggi doveva partire il conte di Busquoi verso Viena
per andar ad essercitar il carico di marascial di campo
ma che non partiva molto contento. Conduceva seco
il capitan Gio. Cesati commissario generale della cavallaria
per sua Maestà catholica in Fiandra, et il visconte di Gantes
fratello del principe di Pinoe.
Stano attendendo questi signori li successi di Bohemia, et viene 
--- page 342r---
 tenuto per fermo, che se non vi fossero li travagli intestini si
porrebbe qualche pensiero agl’affari di là per fomentarli
et tenir la guerra lontana da questa parte poiché par
loro di vederla ridotta di qua da’ monti; ma perché
veggono di non poter far tanto, si tengono quieti; et
aspettavano quello, che potrà portar il tempo, et la con-
giontura.
Qui aggiunta mando una lista del carico di tre navi, che
ultimamente, sono arrivate in questi porti dall’Indie
orientali per quelli delle Signorie vostre eccellentissime che havessero
curiosità di vederla. Gl’interessati in quel trafico
hanno goduto grandemente di così felice arrivo; ma
molto più ancora per la nuova, che quattro altre
si trovino in viaggio altrettanto ricche, et che gl’
affari di là per questa Natione caminino bene.
Mi hanno li signori d’Amsterdam mandati li conti; ma non
tanto chiari, come haverei desiderato: perché in una
partita si abbracciano molti pagamenti, onde non posso
far distintione di quello, che sia per servitio di vostra Serenità
et che debba esser adossato o alla nave, o ai marinari.
Procurerò di haver li documenti necessarii per
cavar questo conto in netto. Continuo a far riveder
a messier Antonio Luz anco gl’altri, et credo, che per 
--- page 342v---
 liquidar il tutto, perché non resti che dire, sarà necessario
che mandi il medesimo Luz, che intende molto l’affare perché
si trovi con quei signori, et si termini tutto a sodisfattione
commune. Et vorrei bene ch’egli con detti conti fosse
appresso li ministri della Serenità vostra perché distintamente li
farebbe intender il tutto, et certo è huomo che vale, et
necessario in questo Paese per lei per la cognitione che ha
di tutte le cose, et lo scuopro molto affettionato, et devoto
a vostra Serenità, et per ciò merita la gratia sua, et esser premiato.
Havendomi li signori Stati per uno de’ principali dell’assemblea
venuto a me, fatto ricercar di pregar a loro nome la
Serenità vostra perché commandasse, che fosse rilasciata la nave
nominata Il cavallier armato, doppo sodisfatto, et
complito agl’ufficii, che ho espressi mi raccommandorono
essi ancora questo negotio pregandomi di scriver a vostra Serenità
perché anc’essi ne haverebbono scritto. Io diedi la risposta
a sue Eccellenze in conformità di quello scrivo in altre mie date
sotto li 29 che le saranno presentate dagl’agenti delli
interessati insieme con quella delli signori Stati, la [t]ranslatione
della quale ho stimato bene mandar alla Serenità vostra.
Si tratta in questo negotio particolarmente dell’interesse del signor
Filippo Calandrini, et merita qualche gratia l’affare
per rispetto del medesimo signor Calandrini, che si mostra 
--- page 343r---
 devoto, et grandemente affettionato al servitio di vostra Serenità.
Aggiunte a queste sarà la replicata delle mie lettere n° 48
de’ 24 ispedite per la via solita d’Anversa. Gratie etc.
Dall’Haya a’ 31 luglio 1618
di vostra Serenità
humilissimo, et devotissimo servitore
Christofforo Suriano

--- page 343v---
Al serenissimo principe di Venetia
n° 49 sola


--- page 338r---
In lettere de’ 31 luglio 1618 dall’Haya n° 49 sola
Estratto dal fiamingo di lettere da Parigi di monsignor di Langarach
Coll’ultime lettere mie scritte a vostre Signorie, io non ero ancor del tutto informato
dell’estraordinaria ambasciata ch’al presente il Re è risoluto di inviarle
come neanco della persona, né della sua commissione. Quest’è il Boisise
il quale fra pochi giorni si conferirà in Hollanda, soggetto di meriti
et di qualità, le quali senza dubbio già molto tempo fa sono note
a vostre Signorie come di quello ch’ha servito, in grandi, et segnalate ambasce-
rie, in Inghilterra, in Allemagna, et ch’in affari di momento si è
saviamente et felicemente comportato, la causa principale di questa sua
ambasciata è per far apparer a vostre Signorie, et più per assecurarle della reale
affettione et gran zelo che la Maestà sua porta al bene, alla salute, et alla
conservatione del stato loro, et per comprobatione di questo, per assisterli
col suo consiglio et con gl’effetti per il progresso, et avanzamento delle
presenti deplorabili, et a ciascheduno fedel amico lamentevoli
turbolenze et commotioni. Non dubitando che vostre Signorie non siano per
ricever grandissimo contento delle savie, et prudenti negotiationi,
et communicationi di questo signore come quello il quale in molte
occasioni ha mostrato la sua affettione al bene, et servitio loro
et questo sapendol io molto bene.
Di più ha sua Signoria carico da sua Maestà per trattar in particulare, et commu-
nicar con sua Eccellenza intorno al principato di Oranges, et le dependenze
di lui, et dar alla detta Eccellenza ogni debito, et ragionevol contento
come spesse volte quelli del conseglio me ne hanno ben assecurato.
Medemamente ho inteso ch’el detto Ambasciatore tenirà carica sopra il pre-
venir, et levar dal pensiero di vostre Signorie il presupposito che di qua
è stato sparso intorno allo sminuimento della buona affettion sua
verso vostre Signorie perché sua Maestà per questo anno non ha acconsentito d’inviar
che la metà del soccorso, con dechiaratione in questo proposito, dal-
le grandi cariche del Regno; le quali nondimeno (come qui con gran
zelo le dimostro) non sono così grandi, et considerabbili come l’in-
teressi straordinarii di vostre Signorie et le necessità del Paese. Sopra che io
molte volte ho dechiarato, che la Maestà sua non doveva (almeno prima
della espiratione della tregua) sminuir il soccorso per la metà. Et 
--- page 338v---
 tanto più che per parte di sua Maestà mi era stato fermamente promesso a Turs
che la continuatione dell’intiero soccorso sarebbe continuato per il termine
di cinque anni. Con tali et simili importanti raggioni, io ho di qua
avanzato; quanto mi è stato più possibile di fare; il detto intiero
soccorso, et ancora vi è buona speranza, che per il buon rapporto, et
secondo le buone negotiationi del detto Ambasciatore straordinario gli affari potran-
no esser radrizzati. Sperando però ch’in questo mentre vostre Signorie
si compiaceranno commandarmi et ordinarmi che per provisione ne ringra-
tii humilmente sua Maestà per l’inviamento del detto mezo soccorso a
fin che così possi ella esser condotta et promessa con una più
grande affettione, et liberalità.

--- page 341r---


--- page 341v---
Estratto di lettere di Parigi di
monsignor di Langarach

--- page 339r---
In lettere de’ 31 luglio 1618 dall’Haya n° 49 sola
Risolutione delli signori Stati Generali delli 13 luglio 1618
sopra la continuatione del servitio delle 12 nave armate
ad uso di guerra per la serenissima republica di Venetia
Posto in consulta la propositione del signor Christofforo Suriani residente di Venetia
per la quale si ricerca dall’alte potenze loro, che la serenissima republica di Venetia doppo l’espiratione
delli sei mesi, potrà continuar in servitio quanto ella stimerà necessario le xii
nave che presentemente sono al suo servitio sopra le medeme condittioni, et ordini,
che sono andati all’istesso servitio, et giuntamente essaminatisi li pareri delli respettivi
collegii delle ammiralità, di Amsterdam, Rotterdam, Hoorn o vero Encusen dati
da essi, hanno le alte potenze loro, per mostrar la sua buona affettione
verso detta serenissima republica di Venetia, risoluto di continuar il loro credito con le
medeme condittioni, et accordi già espresse, come per l’innanti l’hanno anco
interposto, et questo per hora per lo spatio di ancor una volta altri sei mesi, doppo
l’espiation de’ quali, se fusse necessaria maggior continuatione, le loro alte potenze
disporranno conforme alla condittion di tempi, et de’ negotii secondo che
saranno avertiti dalla detta serenissima Republica ch’el servitio di quella lo ricercherà
et lo stato di questi paesi lo potrà comportare, et di questa risolutione si aver-
tirà lo detti collegii delle Amiralità acciò possino haverne notitia.
Lettera delli signori Stati alli signori delle Amiralità
Havendo noi acconsentito alla dimanda del signor residente di Venetia di continu-
ar il nostro credito per le xii nave presentemente al servitio della serenissima Republica per il tempo
di altri sei mesi, oltra li primi sei mesi avanti di questi da noi accordati
et questo con le medeme condittioni già espresse, et accordate col detto signor
residente, nel principiar del detto servitio conforme alla risolution qui aggiun-
ta, vi habbiamo voluto con questa avvisare accioché secondo essa vi sappiate
governare, sopra che riposandoci vi raccommandiamo alla protettion dell’
Omnipotente. Dall’Haya alli xiiii di luglio 1618.

--- page 339v---


--- page 340r---


--- page 340v---
Risolutione dei signori Stati per la
continuatione delle 12 navi in servitio
della serenissima Republica
———
[…]
