
--- page 049r---
2da
n° 17
Serenissimo Principe
oltre quanto avvisai riverentemente alla Serenità vostra coll’ultime
lettere mie intorno ai biscotti haverà inteso nelle
medesime lettere del Calandrini l’informatione, che
egli me ne ha data, che mi pare ecceder la prima
che hebbi qui: ho però commesso di nuovo a quello
che ho mandato in Amsterdam, che s’informi parti-
colarmente et essatamente per risolver quello, che stimerò
di suo vantaggio, et servitio. Quello, che mi dispiace
è l’aggiunta, che esso Calandrini mi fa nelle stesse
lettere sue, ch’è in conformità del dubio, che mi posi
come haverà veduto nell’ultime mie rispetto che li
viveri di 13 mesi, et l’alloggio delle genti have-
rebbono preso una gran parte delle navi,
essendo necessario lasciar luoco aperto, et spatioso
per il combatter, et del pigliar per questo un’
altra nave a nolo non devo risolvermene così
facilmente se ’l vantaggio del prezzo del biscotto
non mi compensasse la perdita, che in tal caso
mi risolverei al farlo; starò attendendo altro
avviso, et mi regolerò secondo quello.
Il Pasini mi scrive esservi un cavalliere soggetto eminente 
--- page 049v---
 che volontieri in servitio della Serenità vostra intraprenderebbe di levar
sei milla Valoni, buoni soldati, et condurli cinquanta
leghe lontano di Lieges; non mi aggiunge di lui né
conditioni, né altra cosa solo, che darebbe sicurt[à]
del denaro, che se gli esborsasse, et ogn’altra […]
che si potesse pretender. Io gli rescrivo appunto con
quest’ordinario, che prendi più chiara informatione
perché possi significarla a vostra Serenità.
Mi raccorda anco esservi doi capitani che verrebbono al servitio
della Serenità vostra uno per infanteria, et l’altro per cavallaria
che uno pretendi 80 ducati per mese, et l’altro
quaranta così mi pare, come in guerra, et che vi
siano anco altri simil soggetti, che pigliarebbono servir
appresso vostra Serenità della medesima maniera. Queste
sono le pretensioni, che hanno gl’huomini perché se si
levano da un servitio, et trattenimento fermo, et
con abandonar qualche crediti, che hanno col Re
catholico vogliono esser assicurati di un sicuro et
perpetuo servitio. Gli scriverò che procuri di ridur
quelli, che si offeriscono ad accordarsi per un tempo
di certo, et qualche altro di rispetto con aggiunger ad 
--- page 050r---
 essi quelle considerationi del buon trattamento della serenissima Republica
che li potesse ridurre a contentarsi.
Non con tanta facilità si può trovar di qua soggetti, che
siano buoni per farle servitio, come si farà dalla parte
delli arciduchi: perché questi si contentano di viver
con un’honesta sicura commodità, et gl’altri malamente
si accommodano al vedersi ogni giorno accrescer il credito
col Re con poca speranza di haver a ricever sodisfatione.
Il signor colonello Anstenraedt, che condurrà li mille fanti
se vostra Serenità vorrà lo potrà haver in servitio. È bravo,
et corraggioso soldato di buonissima condotta, et mi
ha dichiarito, che ’l suo desiderio sarebbe di servirla
per lungo tempo, et particolarmente nella cavallaria mi ha pregato di far apertura all’Eccellenze vostre di questo suo
desiderio, sperando con questa occasione, che viene
a servirla di darsele a conoscer così buon servitore,
che forse ella lo farà degno della gratia sua, et di
continuarlo per qualche tempo in suo servitio.
Egli prese licenza hieri dalli signori Stati, et partirà dimani
verso Hardervich ove fa la massa della sua compagnia
et li signori Stati lo accompagnaranno con lettere d’ufficio, et 
--- page 050v---
 di raccommandatione a vostra Serenità. Ha preso anco licenza dall’
Eccellenza sua la quale lo ha incaricato di scrivergli spesso del successo
delle cose di là, et dettogli, che prima del mettersi in nave
ritorni a vederla; et hieri sua Eccellenza mi parlò di lui molto
honoratamente.
Fui hieri al signor Principe per augurarle il buon viaggio, dove[…]
partir dimani verso Gheldria la causa è per assister
alla riduttione dei stati di quella Provincia, ove disse
a me, che erano molti anni, che non era stato in simil
occasione. La risolutione di quest’andata porge
materia di discorso, et di gelosia al partito degl’
erminiani, che l’hanno intesa con qualche sentimento
non fidandosi, che nella detta riduttione di quella Provincia
la quale, come Ducato ha preminenza nell’assemblea
dei Stati Generali non si deliberi qualche cosa pregiu-
dicale al detto loro partito per quello si sostenta in
materia di religione. Seguitano li rancori,
et li intestini disgusti né ancor è possibile trovar un
ripiego, che basti ad unir gl’animi delle città di
questa provincia di Holanda: poiché quello, che uno
propone, l’altra tenta di stringerlo, et così passano 
--- page 051r---
 li congressi dall’uno all’altro senz’alcun buon effetto. Et il signor
ambasciator di Francia mercordì passato fece nuovo ufficio
a nome del suo Re, et molto efficace nella Congregatione
di Holanda, essortando in generale a trovar ripiego alle
presenti dissensioni. Starà il signor principe Mauritio se
partirà, che ancor non era assolutamente sicuro da dieci in
dodici giorni a ritornare.
Non cessano Spagnoli di publicare, et far correr da per tutto
che la pace resterà stabilita in Italia, dicendosi, che
il signor duca di Savoia assolutamente disarmerà ad instanza
di sua Maestà christianissima; ma di questo la Serenità vostra ne
haverà più certi particolari non servono però le mie ad
altro, che perché ella intenda (essendo altrimenti)
come Spagnoli da questa parte diano ad intender le cose secondo che possono giovar alli loro artificii.
Qui non cessa il suspetto, che nella prossima stagione le cose
non habbino ad haver alteratione. Continuava il duca di
Naiburgh la sua dimora a Brusseles, et vi
era fino alli 12 di questo con 100 huomini, et
altrettanti cavalli a spese di sue Altezze; ma non pareva,
che nelle cose proposte da lui ricevesse quelle sodisfattioni, 
--- page 051v---
 che vorrebbe, et massime nel desiderar, che sia levato il
presidio spagnuolo, ch’è a Duceldorf, et in altre piazze
del ducato di Cleves, et Giuliers per metterne altro a suo
nome, et far anco maggior levata a questo effetto.
Si duolse meco il signor principe Mauritio del torto […]
che gli veniva scritto da Brusseles dai suoi essergli fatto,
dicendo, che non trovava manco avocati, che volessero
intraprender di sostentar l’invalidità del codicillo del
fratello, et a me viene scritto, che si tiene, che haverà
effetto a favor della Principessa, allegandosi, che conti
chiaramente della mente del Principe morto, la quale basta
a supplire a qualche mancamento, che ’l detto codicillo
potesse havere. Ma sua Eccellenza non abandonerà certo l’impresa
et si crede che in fine converrà far qualche generosa risolutione.
Era arrivato in Brusseles uno per parte del duca di Umena,
et un altro del conte di Suisson per compir con la principessa
d’Oranges per nome loro, et che esso di Umena la
ricercava in matrimonio.
Le replicate delle sue lettere de’ 13 dello stante n° 14
fin 15 saranno aggiunte a queste con le scritture chiamate
in esse. Gratie etc.
Dall’Haya a’ 18 marzo 1618
di vostra Serenità
humilissimo, et devotissimo servitore
Christofforo Suriano

--- page 052r---


--- page 052v---
Al serenissimo principe di Venetia
2da
n° 17 comincia 16
si aggiunge n° 17

