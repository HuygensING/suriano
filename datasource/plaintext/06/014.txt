
--- page 091r---
Prima
n° 24 fin 25
Serenissimo Principe
scrisse quest’Amiralità alli signori Stati Generali di haver fatto
il calcolo dell’ispeditione delle dodici navi per vostra Serenità
et dicevano, che sarebbe importato intorno a ottocento quaranta
milla fiorini computando dieci mesi de’ viveri, dieci di salario
ai marinari, et altrettanti per il nolo dei vasselli, che
questo però doveva diffalcarsi quando la serenissima Republica
volesse pigliar in compreda li vasselli per la stima fatta.
et che per tanto essi signori Stati avisassero se loro piaceva, che
senza alcun impedimento sul credito del Paese lasciassero
partir le navi, che erano della loro ripartitione. Di tutto
ciò li signori Stati mi fecero parte, et io andai nell’assemblea
et lor feci apparere, che la summa non era tale quale era
stata descritta perché li vasselli, et le genti erano condotti
per sei mesi, et che come per gl’uni, et per l’altre si davano
tre mesi di paga anticipati per li viveri si vedeva chiaro
che tra quello che si esborsava al presente, et quello si
prometteva di dar sei settimane doppo il partir
dei vasselli vi erano sette mesi de’ viveri pagati, o
promessi a pagare. Risposero li signori Stati, che tutto
era vero; ma che havevano interposto il loro credito
et auttorità con certa confidenza, ch’io dovessi
sollevarveli d’altra maniera di quella, ch’io loro 
--- page 091v---
 esponevo, et mostravo haver ordine nelle mie lettere de’
23 febraro passato, et che o fosse in banco di Amsterdam
danaro contante, overo sicurtà de’ mercanti, et che l’uno
dei doi era necessario che fosse perché così si era inteso dalle
Provincie; che essi non erano che deputati da esse, né
potevano altrimenti prendersi auttorità; et però pensassi al
rimedio. Imaginisi la Serenità vostra se quest’aggiunta
d’impensata difficoltà mi travagliasse l’animo. Con
ufficio quanto più puoti efficace esposi a sue Eccellenze lo stato nel
quale si trovavano le cose, come il tempo era innanti, ch’io
non havevo inteso altrimenti se non che elle havessero
risposto per ogni cosa, et che hora mi trovano in termine
che non potevo far venir così subito li recapiti necessarii
et che se li dovesse attender non haverebbe la dimostratione
della loro buona volontà verso la serenissima Republica quella
riuscita, che l’evidente necessità, et la riputatione publica
ricerca, che però li pregano di metter il tutto in consideratione.
Vi fu che dir per l’una, et l’altra parte, et replicato
dai signori Stati, ch’era ben assai quello che mostrano tener
in commissione dalla Serenità vostra per sollevarli; ma che doveva
esservi aggiunta una spetial procura o lettera di vostra Serenità
diretta ai signori Stati Generali, come è solito farsi in casi tali 
--- page 092r---
 da tutti li principi in cose di tanto momento. Io risposi, ch’ero
caminato con quella sincerità, ch’è propria della serenissima Republica
et che mi spiaceva, che quanto gli diedi parte della
commissione, che tenevo in questo proposito non mi fosse ag-
gionta cosa alcuna; et però stimai, che restassero affatto
sodisfatti, et che non vi fosse a ridir alcuna cosa risolver
per tanto di formar scrittura, che ho poi convenuto anco
alterare in questa città, come intenderà più a basso tutto
quello ch’è dalle parole che cominciano In oltre di fornire etc.
fin dove dice, et dichiaratione nella quale sarà questa inserta.
Mi dissero li signori Stati ch’io partissi pure per Amsterdam
già che lo appuntamento era dato con li signori
dell’Amiralità per il dar della mostra a fine che non
succedesse qualche inconveniente; che haverebbono conside-
rata la scrittura, et sopra essa fatta quella deliberatione
che havessero stimata la megliore per scarico proprio appresso
li loro superiori, et contento delli altri deputati, che erano
absenti di tre provincie Gheldria, Ourisel, Grunighen
iscusandosi con queste di non poter da sé (non essendo
che quattro delle provincie insieme) venir a quelle pronte
risolutioni, che in altro caso haverebbono potuto farsi.
Io non lasciai prima di partire di andare in particolare 
--- page 092v---
 disponendo gl’animi, et procurando che seguisse la risolutione propria
al bisogno, et allo stato nel quale si trova ridotto il negotio
a fine che non fosse ritardata questa speditione; et li signori Stati
mi promisero di farmi saper quello havessero risoluto.
La notte di giovedì arrivai in questa città. Il venerdì si diede
ordine per le mostre, che furono fatte sabbato nella corte
dell’Amiralità a vista di ognuno colla presenza di tre
dei signori dell’Amiralità dimostratione che diede occasione di
meraviglia ad ognuno, et inditio, et segno tanto evidente
dell’animo inclinato verso il servitio di vostra Serenità che non si può
dir maggiore.
Mentre s’era sul dar delle mostre arrivarono tre deputati
dai signori Stati della loro medesima assemblea doi di Holanda
et uno di Zelanda. Communicorono con gl’altri signori dell’Ami-
ralità, et doppo haver ben dibatuto la mattina, et il
doppo per desinare l’affare mi fecero intender
che desideravano, che fossimo insieme. Volevano ch’io
facessi risponder dal Calandrini per li viveri, et per le mesate
de’ vasselli, et de’ marinari, ch’io mi dichiarissi se la
Republica voleva o no li vasselli in compreda, et che io
promettessi di risponder tutto il denaro, che al presente era
necessario per questa preparatione. Quanto al primo dissi che non mi 
--- page 095r---
 potevo assicurar che ’l Calandrini solo per un tal summa si fosse obbligato
che ’l tentar altri era perdita di tempo, et Dio lo sa in questa
strettezza il frutto, che ne havessi potuto ritrare; che quanto
alla compreda dei vasselli io non havevo dalla serenissima Republica
un tal ordine, né vedevo meno, ch’ella n’havesse volontà
anco arrivati di là per molte considerationi, le quali tutte
gli feci in conformità delle lettere che vostra Serenità mi ha scritte
in questo proposito. Et quanto all’esborso del denaro per
il resto potevano comprender, che non vi sarebbe
stato mancamento poiché sin qui havevo provisto tutto
et di giorno in giorno si andava provedendo di maniera che
mi pareva, che li signori Stati, et sue Signorie potevano con questo
restar contente. Stabilirono con me di rivedermi hier
mattina, come seguì, portandomi la prima scrittura
et l’altra riformata del tenore, che la Serenità vostra intenderà
in sopra. Partendo a me, ch’ella non contenesse cosa
pregiudiciale al suo servitio, né derogasse in alcuna parte
ai noleggi fatti, et sottoscritti dai mercanti, et compartecipi;
né meno quanto ai marinari, se ben procurai in quanto
puoti, che in luoco di dir che la Republica non retenirà in
servitio li vasselli, et giunti oltre li primi sei mesi se non sia 
--- page 095v---
 col consenso dei signori Stati Generali fosse detto se non con la prescienza
delli signori Stati non è stato possibile; onde per vedermi stretto
dalla necessità, et per levar ogn’ombra di sospitione mi sono
risoluto di fermar, et segnar la scrittura: affermandomi
questi signori che questa scrittura sarebbe stata fatta et veduta tra li signori Stati, et me solamente et
di più, che quanto si faceva era per dar
contento alle Provincie impresse già che o il denaro
fosse in banco, et servisse per cautione di questo preparamento,
o fossero sicurtà tali de’ mercanti, che bastassero alla
summa, aggiungendomi, che anco queste dissensioni
di religione erano causa; che non era dubio in alcuni
dei signori Stati, che vostra Serenità non havesse prontamente
et pontualmente sodisfatto ai noleggi, et partiti intorno questa
speditione; ma che essendo in essi espressa la libertà
a lei di prorogar il tempo del servitio quanto havesse
voluto questo era un parlar infinito, et però non
si voleva obligar così affatto il Paese a risponder causando
ciò la diversità degl’humori; ma la sodisfatione
che col tempo si dasse sodisfatione ai particolari poteva ben esser certa
la serenissima Republica, che non si haverebbe negato di assentir
di tempo in tempo. Che però ella in tanto ratificasse
la scrittura et inserta la mandasse nella sua ratificatione 
--- page 096r---
 come è detto nella medesima scrittura, et fosse certa del buon animo
dei signori Stati in generale, et in particolare. Mi ha molto tenuta
appresso la mente, et il cervello questo nuovo accidente
nato dal non haversi veduto lettere di vostra Serenità dirette alli signori
Stati, che sarà necessario, che la Serenità vostra le invii particolarmente
con una ratificatione in forma, che confermi la scrittura
fatta da me senza alcuna eccettione altrimenti si metterebbe
gelosia nell’animo per natura sospettosissimo di questi paesi. Oltre
la copia della detta scrittura in italiano le mando anco
copia di quella, che ho sottoscritta in francese, perché
la possi far inserire nella ratificatione che farà come
è predetto. Quando vostra Serenità non vogli obligar li signori
Stati a continuar a risponder con acertarli, come ho
detto del pagamento sarà necessario, che mi mandi tante
lettere di credito in questi mercanti; che siano sufficienti
per risponder a tutta la summa dei noli, et dei salarii;
et di tutto quello, che occorrerà col tempo.
Io non so ancora l’intentione della Serenità vostra intorno al rischio
dei vasselli, et dell’artiglieria, et l’aspetto con desiderio
per saper se ella farà di là far le sicurtà per non
incorrer in doppia spesa di qua fino a Venetia 
--- page 096v---
 o per dir meglio fino all’arrivo di queste navi nel golfo
quando non incontrino nell’inimico prima dell’arrivar
all’obedienza dell’eccellentissimo signor Capitan generale, (et che
ricevino danno in fattione di guerra a che vostra Serenità è
sottoposta) il rischio anderà sopra li mercanti se capi-
teranno male li vasselli per la fortuna di mare, o dar
nei scogli, o simil altri accidenti come sta nel loro noleggio.
Ma quanto alle artiglierie, che dano le Amiralità
vostra Serenità sarà obligata per la perdita di esse, et
queste costeranno intorno a quaranta in quaranta
cinque milla ducati; vi sarà cinquanta un migliaro
in circa di corda d’archibuso che costa più di
quattro mille fiorini, et forse potrebbe ella anco assicurar per li
viveri in qualche summa. Attenderò sue lettere
per regolarmi conforme a’ suoi commandamenti; et
in tanto anderò solecitando l’uscita dei vasselli doppo
date tutte le mostre per le quali partirò questa notte
per tornarmi domani mattina a Encusen, et poi a
Horn in Nortlandia, ove sono quattro altre navi;
et tra il travaglio dell’animo per la lunghezza di questa
speditione; mi pascerò, per consolarmi, della certa speranza 
--- page 097r---
 che tengo, che la Serenità vostra credi, ch’io usi in questo negotio
tutta quella maggior diligenza, et affetto, che mi sia possibile
non guardando a pericolo di mare, né di aria, per condur
a fine questo affare. Gratie etc.
Da Amsterdam a’ 9 aprile 1618
di vostra Serenità
humilissimo et devotissimo servitore
Christofforo Suriano

--- page 097v---


--- page 098r---


--- page 098v---
Al serenissimo principe di Venetia
prima
n° 24 fin 25


--- page 093r---
Io sottoscritto Christofforo Suriano residente
della serenissima republica di Venetia presso li Stati
Generali delle Provincie Unite come
rappresentante di lei, in virtù della
mia commissione et lettera scrittami dalla
detta serenissima Republica sotto li 23 febbraro
passato che dice come seguita.

Havendo quei signori data la lor parola alla
Amiralità per li vasselli, et per l’artiglieria
che vi mancasse, con dimostratione di
grande affetto nel compiacerci; ben è di dovere corrisponder con solle-
varli; et per ciò ti diamo col predetto
Senato autorità di farlo come nostro
rappresentante a nosto nome; al fine
della lettera è scritto. Datae in nostro
Ducali Palatio die 23 febbruarii
ibi 7 indictione prima (stilo veneto)
et segnato Ant(oni)o Ant(oni)i sec(retario). Et la sopradetta
era. Circumspetto, et sapienti viro Chris-
tofforo Suriano residenti nostro Hage;
Data copia del capitolo per sodisfar
all’instanza et condotto dalla
necessità non dall’elettione.
Prometto con le presenti a nome et
per parte della detta serenissima Republica di ri-
levare li detti signori Stati Generali da
tutti danni, spese, et interessi per la
loro promessa fatta o fatta fare per li
rispettivi colleggi dell’Amiralità
Formule ordinarie
accostumate nelli stromenti
di assicuranza.

--- page 093v---
 in Olanda toccante il preparamento
di 12 vasselli per servitio della detta serenissima
republica di Venetia, che li detti signori Stati
Generali, o li detti signori delli rispettivi
colleggi dell’Ammiralità, o cadauno
di essi potrebbono soffrir direttamente
o indirettamente senz’alcuna ecceptione.
 In oltre di fornire, et pagare in questa
città di Amsterdam durante il servitio
di detti vasselli ciaschedun mese dopo
l’espiratione delli mesi di paga
promessa di pagar qui in contanti
delli viveri per l’intrattenimento delle
genti di Marina secondo che anda-
ranno scadendo, ribattendo quello
che a bon conto potesser haver rice-
vuto di là per nome della serenissima Republica
dechiarando parimente che la detta serenissima
Republica si contenterà di tener li detti
vasselli ad affitto, et che ella non
li terrà in suo servitio oltre li pri-
mi sei mesi, se non, et col consen-
timento delli signori Stati Generali con-
forme al buon aviso, et risolutione
dalli quali mi governerò se si mo-
vesse qualche differenza tra li detti
colleggi dell’Amiralità, et me
quanto aspetta questa preparatione
Aggiunta alla prima scrittura
con li deputati in Amsterdam.
 Questo è conforme all’accordo fatto
dalle Amiralità, et quello che
si pagarà mentre saranno in servitio
sarà qui dissoluto.
 Ciò è detto per veder come la Republica
si comporterà nel pagamento, et per non
dar essempio di assicurar per quelli che non sono collegati.
 Non pregiudica ai noleggi fatti
la predetta clausula del consentimento
dei signori Stati perché stano nel
suo vigore.

--- page 094r---
 et dependenze, et prometto di dare
alli detti signori Stati Generali atto di
ratificatione della serenissima republica di Venetia
della mia presente promessa, et dechi-
ratione nella quale sarà questa in-
serta. Il tutto sotto obbligatione de tutte
le rendite, beni, et sudditi della detta
serenisisma republica di Venetia il tutto, et cadauno
di essi; sottomettendo a tutti giuditi
et giustitieri dove saranno trovati
con la renuntia di tutti li provi-
leggi, et benefitiy in contrario. Fatta
et segnata di mia mano propria, et
sigillata col sigillo di San Marco
li 8 aprile 1618 in Amsterdam.
È necessario che sua Serenità ispedisca
immediate la ratificatione
presenti, et inserirvi dentro
la copia francese, che sarà aggiunta a queste.
 Gli oblighi contrascritti erano
nella prima scrittura.

--- page 094v---
Scrittura fatta alli signori Stati
Generali
nella prima
