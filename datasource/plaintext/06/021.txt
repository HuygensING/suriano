
--- page 125r---
n° 31 sola
Serenissimo Principe
è fin da sabbato passato, che mi trovo in questa città per
superar tutte le difficoltà per la compita speditione del negotio
che ho per le mani. Sono elle di pretentione dei capitani
dei vasselli per spese straordinarie accostumate farsi
buone alli loro capitani sopra le navi da guerra.
Hier mattina, et il doppo desinare, et questa mattina
ancora mi sono trovato con questi signori dell’Amiralità, ri-
trinciando molte cose superflue, et molte spese non
necessarie, et non ordinarie all’uso del Paese, et li deputati
in altre si sono ritrobati di risolver ciò doppo che li
vasselli saranno partiti per havervi vostra miglior consideratione.
Quanto a’ salarii hanno stimato a proposito lasciar
la lista, che havevano fatta per non causar mal
essempio, ma aggiunto a parte qualche cosa di
più; ma quanto alli capitani hanno risoluto
per il medesimo rispetto di prometter loro solamente
che se si porteranno bene nel servitio, doppo
fatto, li faranno un donativo, che importerà
la summa di dieci in quindeci fiorini più per mese
quando dalla Serenità vostra non li sia fatto. Io non
aggiungerò quello di più, che mi è occorso di
difficoltà in questo negotio per non attediar l’Eccellenze vostre 
--- page 125v---
 sono state molte; ma possono esser certe, che tutte
procuro superare per quanto mi è possibile al maggior
vantaggio del publico; senza causar dilatione al negotio.
Dimani o giovedì è posto l’ordine per andar in Tessel
a dar la mostra generale. Verrà meco uno, o doi
di questi deputati, et di là se ’l vento sarà buono
spero in un istesso tempo veder far vela alli vasselli.
Doppo l’ispeditione delle mie ultime lettere n° 30 che saranno
qui aggiunte in copia, et ispedii per questa stradda
alla volta di Colonia fui di nuovo a Roterdam, per quivi
colla mia presenza far che gl’ordini precedentemente dati
havessero maggior vigore nell’essecutione; et prima del
partir dell’Haya ho anco lasciati al signor Antonio Luz
commissioni espresse di far partir da quella riva per
andar alla Brilla li tre vasselli, et mi ha scritto
che dovevano hieri a sera calar la riviera, et essendo
buon vento uscir in mare, et ridursi a Valmua
in Inghilterra porto proprio, et accomodato per attender
quivi l’Amiraglio con gl’altri nuove vasselli.
Confesso alla Serenità vostra che credevo haver dilatione di
tempo; ma non tale quale la congiuntura de’
tempi, la stagione stravagante, l’aere straordinaria, 
--- page 126r---
 et la qualità di queste genti di Marina interessatissime me
l’hanno causata.
Nelle dette tre navi di Roterdam sono imbarcati li soldati
del compartimento per esse; et da questa parte del
Tessel non manca, che una sola compagnia, che
doverà esser dimani a sera a bordo; et per sdebitar
le genti dalle piazze m’è convenuto sborsar altro
denaro, onde per questo, et perché bisognano ancor
a questi signori per far li compiti pagamenti a’ marinari,
non essendo ancor maturato alcune delle lettere
di cambio, che vostra Serenità mi ha precedentemente spedite
ho convenuto far lettere di cambio di altri dieci
milla ducati da pagarsi in banco al signor Noirott
come ha la Serenità vostra fatti tutti gli altri.
Con quelli delle dette lettere et di quelle, che mi sono
venute ultimamente con le sue de’ 20 del passato
sodisferò a quello che resterà.
Il prezzo delle lettere ricevute questa settimana
arrivando a cinquanta piacchi e senza perdita
veruna di vostra Serenità per dar li noli a questi patroni
dei vasselli, et spero, che anderà anco crescendo
al vantaggio di lei; et per tanto si compiacerà 
--- page 126v---
 non intermetter il farmi far rimessa mentre ha il cambio
buono a questo prezzo di cento grossi, o cinquanta piacchi
o a più come la ragione mi deta, che
habbi a crescer. Non potrei dir a vostra Serenità quanto
di riputatione le habbi apportato questo cambio, che
mi ha fatto havere; ma li mercanti non ne sono molto
contenti: perché si leva loro il guadagno, che altrimenti
facevano nelle rimesse.
Il capitan Joast Harinton patrone di uno dei vasselli
ch’è in servitio di vostra Serenità venuto a Roterdam in
22 giorni è andato non solamente mostrando per quella
città la catena della quale gli ha fatto presente
ma anco pubblicando da per tutto la sodisfattione
che ha ricevuto egli, et ricevono gl’altri capitani di
questo Paese in servitio della Serenità vostra, il che ha giovato
grandemente al vantaggio di lei; et a me mentre m[i]
trovai lì è venuto a far molte offerte, et che
volentieri s’impegnerà in quello lo vorrò adoperare.
Mi ha pregato di lasciarli metter sopra la nave
tre gomene, et qualche vele per servitio della sua
nave, le quali prima che arrivasse erano compre
io vedendo, che parimente era servitio di vostra Serenità 
--- page 127r---
 glielo ho permesso, come anco ho permesso, che ad Encu-
sen un mercante carichi (se però potranno capire)
cento vinti remi da galera tutti compiti con suoi for-
nimenti, li quali stimando, che possino riuscir proprii
per distribuir sopra le galere li ho accordati a 6
fiorini l’uno, che a moneta di Venetia rive-
niranno intorno a quindeci in sedici lire per cadua remo
ma con libertà però per la Serenità vostra che siano
rifiutati da’ suoi rappresentanti quando non saranno
trovati sufficienti al servitio. Et in tal caso di per-
metter al venditore, che li vendi a’ suoi sudditi
o a chi ella stimerà proprio, o di concederli il
transportarseli; ma con questo, che resteranno essenti
in ogni caso da nolo, et da datio, come sta nella
scrittura fatta a tal effetto, che manderò a vostra Serenità
se li remi saranno imbarcati.
Ho inteso con particolar contento, che ella Serenità si sia sollevata
dalle instanze del conte di Levenstein, et habbi superate le
pretensioni sue. È stato questo inteso qui con
sodisfatione di quelli, che interessati col Conte nei
crediti, che hanno seco sperano pur un giorno
esser sollevati dal danno, che sin qua patiscono di 
--- page 127v---
 haver dato il suo senza haverne potuto ritrar ancora alcun
pagamento. Vostra Serenità senz’altro far il disconto
con il detto signor colonello Levenstein dei soldati, che ha
mancato di condur fino al numero dei tremilla confor-
me al suo obligo: perché doppo di egli partì di Delfsil
havendo lasciata una nave, che ne levasse doicento
o trecento di un tal capitano Rosburch esso ne inviò
da centocinquanta in circa (se però vi arrivavano)
li quali ridotti in nave, vedendo non comparir il Capitano
et pretendendo denari, o qualche camise, o altre
commodità, et vedendo non poterle havere se ne fuggirono
fomentati anco da qualche marinaro; et così fecero
anco alcuni matelotti, che haveva già il detto signor Conte
fatti levare, et condur a Delfsil di maniera che
il vassello restò vuoto, et è uno di quelli che
hora vengono in servitio di vostra Serenità noleggiato da quelli
dell’amiralità di Roterdam. Altre genti al certo
non sono partite da questi porti di ragione del detto
Conte; poiché anco un’altra nave, che haveva noleg-
giato ad Encusen per mettervi gente sopra, non
havendo il carico è partita per Spagna per caricar di
zuccari, et farà il viaggio per cotesta piazza; et in 
--- page 128r---
 tutto il mancamento è nato da quell’Alessandro Vandembergh
che haveva il carico dal Conte che falito, et prigione, et
falito anco doppo il Quingetti ha causato il disordine
intero, et la poca riputatione et già perdita di esso signor conte
di Levenstein, che haveva certo l’animo inclinato a far
servitio a vostra Serenità ma è stato ingannato nella sua opinio-
ne, et nella troppo credenza, che ha prestata al detto
Vandembergh ch’è quanto mi occorre dir riverente-
mente alla Serenità vostra in questo particolare per essecutione
del suo commandamento.
Fu all’Haya un luocotenente del capitan Schiavelinchi per haver
permissione di passaggio per sessanta, o settanta cavalli
da condor per servitio di vostra Serenità dovendo far il transito per
Gheldria. L’instanza sua fu rimessa al signor principe
Mauritio, che volontieri gli concesse la patente, et
è partito esso luogotenente et già deve haver fatto buon
camino per condursi verso il paese dei signori Grisoni per dove
ha la commissione di passar con detta cavalleria.
Venne a trovarmi, mi mostrò la copia della patente
che essendo sottoscritta dal signor secretario Anselmi, se bene non
feci in publico alcun ufficio: perché non tenevo di ciò notitia
alcuna da vostra Serenità: operai nondimeno col Presidente 
--- page 128v---
 et più mandai al signor principe Mauritio per coadiuvar all’
instanza di lui.
Ho accordato con quel Capitano scocese del quale scrissi alla
Serenità vostra la passata settimana, che si è contentato
haver vinticinque fiorini al mese di trattamento, che li
ho ridotti nella sua patente a dieci ducati di Venetia
per mese moneta corrente, et li durerà questa provi-
sione per il tempo della guerra, et cinque mesi doppo
ne li comincierà, che all’arrivo, che farà all’armata
et al presentarsi all’eccellentissimo signor Capitan general da Mare
per aspettar poi di esser impiegato, et haver quel
maggior argumento di che la munificenza della
Serenità vostra lo stimerà degno per l’antica intelligenza
ch’egli ha della professione dell’armi; et li ho accor-
dato, che haverà le spese franche per il viaggio, che
farà in una delle navi della Serenità vostra; come anco
ad un altro scocese buon soldato, che non haverà altro
che le spese; rimettendosi poi ad esser avanzato
nel servitio di lei; né quando haverà alcuno stipendio, ch’io
li habbi assignato.
Sua Eccellentia partì venerdì alla volta di Deventer nella
provincia di Ourisel per assister quivi alla convocatione 
--- page 129r---
 di quei Stati. Questo andar dell’Eccellenza sua a tali congre-
gationi non gusta punto a quelli del partito erniniano
perché conoscono riuscirgli pregiudiciale, et che così si levano
insieme dall’assemblea generale di quei soggetti, che
adheriscono ad essi erminiano.
Tornerà all’Haya fra dieci giorni. Passò per Roterdam
et ancorché quivi si facci in gran parte professione dal
magistrato di tenersi ai dogmi di Arminio in ogni
modo fu rincontrata, salutata, et con applauso
ricevuta da quel popolo.
Voleva schivar l’Eccellenza sua entrar in Utrechet pur del
medesimo partito; ma furono deputati soggetti espressi
per andar ad incontrarla ad Iselstein, et di là la
condussero in Utrechet, ove fu anco accolta con appa-
renti dimostrationi di grand honore. Gratie etc.
Da Amsterdam a’ 8 maggio 1618
di vostra Serenità
humilissimo, et devotissimo servitore
Christofforo Suriano

--- page 129v---


--- page 130r---


--- page 130v---
Al serenissimo principe di Venetia
n° 31 sola

