
--- page 314r---
Prima
n° 46 fin 47
Serenissimo Principe
questa mattina ho presentate a’ signori Stati Generali le lettere
di vostra Serenità venutemi con le sue de’ 29 del passato accompa-
gnandole con ufficio conforme alla commissione di lei, a che
fu corrisposto con parole molto affettuose, ringratiando
di quello haveva fatto per lo Stich, et mi parve anco,
che restassero ben impressi delle ragioni portate perché
ella non haveva potuto accordar a diverse sue pretensioni.
Aggradirono anco grandemente la liberatione del capitano
Henrico Verembus, et mi pregorono di ringratiarne
vostra Serenità. Per esso Capitano in particolare resi anco al signor
principe Mauritio testimonio della stima, che fa la Serenità vostra
delle sue raccommandationi portando l’ufficio con quei concetti in
sostanza, che ho veduti espressi nella copia
delle lettere ch’ella ha scritto all’Eccellenza sua, et ella mi
rispose, che haverebbe conservato obligo del favor
ricevuto, et che potevo assicurarla della sua
ottima volontà verso il servitio di quella serenissima Republica.
Scrissi riverentemente la passata settimana, che erano
venute le risposte dalle Amiralità toccante l’
intartenir delle navi, et che haverei fatto ufficio
per la risolutione. Così feci, onde se n’è trattato
stano ancor sull’avvisare se debbano assentir per
altri sei mesi, o non limitar tempo: quando si limiti 
--- page 314v---
 sarà per lo stesso rispetto, che fu per li primi sei mesi dovendo
risponder il Paese: tutto in ogni modo sarà lo stesso
et per l’ordinario venturo credo, che le manderò la
detta risolutione.
Fu falso riporto alli signori Stati, et a me ancora quello
che s’intese del viaggio dei vassello perché si sono
fermati pur troppo nel porto di Valmua; essendovi
fino a cinque del mese passato, come le ho scritto; ma
hieri sua Eccellenza m’ha detto, che lettere di Lisbona avvisavano
che certo erano stati veduti veleggiare di là
del distretto.
Ancor d’Amsterdam non ho havuti li conti. Ciò nasce dall’
absenza di doi delli signori che erano deputati alla
preparatione dei vasselli; ma mi è promesso, che
presto li haverò. Intanto faccio tradur quelli di
Roterdam, et Northolandia sopra quali finhora
trovo qualche cosa, che deve esser adossata a’
patroni de’ vasselli, et a’ marinari ancora ne
farò far l’estratto perché si ribatti a chi tocca.
Mi si pone anco qualche spesa, che non mi sodisfa,
et pur dubito, che mi bisognerà tacere per non
incontrar disgusti, et così pregiudicar al servitio di
vostra Serenità per qualche altra occasione, ch’ella havesse 
--- page 315r---
 bisogno del mezo di questi magistrati, et officiali
la settimana passata fornii di mandarle li roli delle
genti da mare, et con queste accompagnati alle lettere
44 et 45 ne haverà il duplicato, al quale ho aggiunto
quello che importeranno per mese li viveri, et li salarii
de’ marinari; onde ora saprà con quanto precedente-
mente ho inviato come potersi regolare con essi
et insieme con gl’inventarii saprà farsi render conto
delle robbe caricate nelli dodici vasselli di ragione
di vostra Serenità, delle quali ella potrà ben valersi in buona
parte, et massime delle polveri che sono sopra le cinque
navi di Amsterdam: perché ne hanno a sufficienza,
et in sopr’abondanza; et così anco de’ cordaggi et
altri apprestamenti mettendoli a conto del patrone
del vassello quando se ne vagli per accommodarlo,
et mantenerlo conforme al contratto; quando però
il danno non segua per causa di guerra, che in tal caso
resta vostra Serenità obligata.
Il borgomastro basso d’Amsterdam che ha una sua nave
in servitio di lei ha fatti caricar sopra la nave San
Marco 21 barilla di carne salata, alcune
velle, et cordaggi per servitio della detta nave senza
mia saputa. Me ne ha fatta dar solo ultimamente la 
--- page 315v---
 nota che sarà qui aggiunta; facendosene iscusar meco. Per
esser il soggetto ch’è, principale in Amsterdam non
potrà negarseli, che non sia lasciato consignar
il tutto al suo marinaro.
Anco il capitan Ioost Adrianson da Roterdam caricò certe
gomene, et qualche velle sopra li vasselli di Roterdam
et io glielo permessi per la buona relatione, che fece
qui, che le genti di questo Paese erano ben trattate
in armata.
Scrissi all’eccellentissimo signor Capitan general da Mare, che in alcuna delle
navi vi era savorna di balle d’artiglieria, et
piombi, con disegno delli mercanti, che l’hanno posto
di farne essito di là, nel che sarà vostra Serenità preferita
al prezzo corrente: ella nondimeno potrà anco dirlene
il suo volere.
Mi sono pervenute le lettere di vostra Serenità di cinque mille ducati
et m’incresce di vederle in cosi basso prezzo, non però credo
che sia per continuar di questa maniera né habbi
a durar questa larghezza di denaro in Venetia
è stata bene sin qui la rimessa: perché essendomi
convenuto pagar tanto denaro, tutto haverebbe
bisognato pigliar di qua con maggior aggravio del
cambio alla Serenità vostra. Potrà per tanto doppo rimessomi 
--- page 316r---
 quella summa ch’ella mi accenna, regolarsi secondo
l’opportunità del tempo, et non trovandosi vantaggio
nelle rimesse stimerei (per dir riverentemente il mio senso) che
fosse bene ch’ella pagasse costì li noleggi de’ vasselli, et
benché li partionevoli di essi siano sottili nella
materia dell’interesse, credo però che in virtù de’
contratti mandati alla Serenità vostra, et stipulati con essi non potranno ricusar di ricever li loro pagamenti in quella
piazza, perché pagandoli il ducato per cinquanta piacchi
ho fatta riservar in poter della Serenità vostra il pagarli dove
a lei tornerà meglio. Onde come ho detto se non può haver
il denaro a più di cinquanta piacchi potrebbe pensar
a questo, et sarebbe anco un non metter a rischio il
denaro.
Al Calandrini ho dato ordine di star avvertito per li
x colli di vetri destinati per Francia, et di farli
scaricar, et caricar in un istesso tempo nella
nave di Roano, che ordinariamente parte per quella
volta tutti li quindici giorni. Et in tutto io resto
essequirò il commandamento di lei, et l’ordine ricevuto per
sua commissione dall’illustrissimo signor savio di Terraferma
moro. Et già ne ho dato anco parte all’eccellentissimo signor
ambasciator Contarini in Francia. Gratie etc.
Dall’Haya a’ 17 luglio 1618
di vostra Serenità
humilissimo et devotissimo servitore
Christofforo Suriano

--- page 316v---


--- page 321r---


--- page 321v---
Al serenissimo principe di Venetia
prima n° 46 fin 47


--- page 317r---
In lettere dell’Haya n° 46 de’ 17 luglio 1618
1618 in Amsterdam
Ady den 10 may gelaeden in schipper Pieter Claessen van Edam voor
schipper Aeryaen Pietersoon Loffen van Enckhuysen wesende
in dienste vanden Signorie van Venetyen 21 tonnen vlees, een
groot zeyl ende groot maerseyl een fock ende voormaerseyl
een cabeltouw met twee trossen, alles tot dienste van schipper
Aryaen Pietserssen.
Wy ondergeschreven als gemeene reders van Aryaen
Pieterssen, burgemeester Dirck Bas gebroeders
Claes ende Pieter met Cornelis Bas, alsie
mede broeder de burgemeester is in Den Haye
vanwegen de ghemeene lantsaecken, soo
hebbe ick ondergeschreven tselvyge onderteyckent.
1618 in Amsterdam
Alli 10 maggio caricate nella nave di Pieter Claessoon di Edam nominato
Santo Marco per consegnar ad Adriano Pieterssoon Loffe da Enckhuysen
che è al presento al servitio della signoria di Venetia 21 botte de carne
una grand vela, un altro grand vela detto Maerseyl una picciolo
vela chiamato Fock un altro vela chiamato Vooseyl, una
corda di capo con doi altre corde detti Trossen, tutto questo
al servitio d’il marinaro Adriano Peterssoon.
Noi sottoscritti come partionevoli communi d’Aryaen
Pieterssoon, borghemaestro Dirck Bas, frattelli
Nicolo et Pietro et Cornelio Bas, come anco il fratello
borgomaestro che sta nella Hagha per le facende del
commune Paese ho sottascritto et sottosegnato questo.

--- page 317v---


--- page 320r---


--- page 320v---
Nota di robbe poste nella
nave San Marco del bor-
gomastro Bas
nella prima n° 46

--- page 318r---
In lettere dell’Haya n° 46 de’ 17 luglio
1618
Copia della lettera delli signori Stati ad instanzia dell’in-
teressati nella condotta del conte di Levenstein
Serenissimo Principe
gl’interessati proprietarii, et compartecipi de’ vasselli ch’hanno transportato
verso Venetia al servitio di vostra Serenità i soldati levati in queste parti dal signor
conte di Levenstein, grandemente si dogliono, non essendo ancor pagati delle loro
spese, et noleggi; come fanno anco in rispetto delle provision de’ viveri
per i soldati, come il detto signor Conte s’era obbligato (in conformità del con-
tratto, o carta di noleggio fatta sopra ciò, et segnato da lui) cioè che prima
del partir de’ vasselli di Hollanda verso Delfsil, li avvanzarebbe una
parte per far le dette provisioni come ha fatto, et ch’inanti, che li medimi
vasselli facessero vela da Delfsil, o prendessero il mare, li pagherebbe
tutto l’intiero fin a doi mesi di viveri ch’haveva egli promesso il che
parimente Alessandro Vandembergh servitore et agente di Gasparo Quingetti haveva
promesso al signor Christofforo Suriano residente della serenissima republica di Venetia
appresso di noi, cioè di pagarli, havendo a tal fine ricevute dal detto signor
residente, lettere di cambio sopra vostra Serenità di 27 mila ducati da pagarli a
tali designati, et prescritti dal detto Alessandro Vandembergh, et nominatamente
a Gratioso del Calice, et Giacomo, et Thomasso Vancastri, assicurando parimente
detto Alessandro ad esso signor residente per li creditori del detto signor Conte (tra li quali
sono principalmente li suddetti interessati) et in conformità passando al detto
signor residente un rinverso, la copia del quale, è qui aggiunta, per la quale
il detto Vandembergh dichiara ch’esse lettere di cambio saranno nulle
et di nessun valore, come parimente intendeva lo stesso per l’accettatione fatta
o a farsi, et di avantaggio ancora, s’alcun pagamento ne fosse fatto, che
quello dovrebbe esser restituito, quando che però il detto Alessandro Vandem-
bergh non facesse apparer per mano del detto signor residente che tutti li debiti del detto
signor Conte fatti da lui in questo Paese, et a Delfsil fussero pagati, le quali
lettere di cambio (come pare) doppo sono venute alle mani di Gaspar Quin-
getti 
--- page 318v---
 contro la volontà, et gusto del detto Alessandro Vandembergh, il qual Quingetti, o
li suoi (come li detti interessati ci hanno fatto intendere) hanno ricevuta
una parte di detti danari senza dar qualche cosa alli detti creditori, che
non erano ancor pagati allhora, che le dette lettere di cambio, et il detto ri-
verso furono fatti, a benefitio dei quali, nondimeno esso riversale era
fatto, et dato; havendo per ciò richieste nostre lettere di raccommandatione et rei-
teratione a vostra Serenità a tal fine, che si compiacerebbe di far restituir li detti
27 mila ducati, o tanto quanto può esser ricevuto, et farli fornir prontamente alli
detti creditori, sia costi ai loro commessi, o qui per le mani del detto signor residente
in vertù della detta riversale, sopra la quale, come anco per render buon
servitio alla serenissima Republica i detti interessati partionevoli hanno quietato gl’ochi
et presa la lor certezza. Dichiarando in oltre che s’il detto signor residente
non gl’havesse communicato la detta riversale, et che non havessero per ciò
pensato ch’andavano fermi, et erano assicurati, non haverebbero lasciato
far vela, né partir pur un dì detti vasselli, il che potevan essi far
in vertù delli privileggi di quelle parti di Delfsil. Onde vostra Serenità
havrebbe patito gran pregiuditio, et danno stante ch’in oltre (come
continuavano a dire) il danaro, che vostra Serenità ha accordato di pura sua
libberalità al detto signor Conte potevano parimente esser impiegato al loro pa-
gamento come medemamente priegano di astringer detto Conte, a satisfar, et
pagar con raggione, intieramente li restanti danari fin all’intiera satisfatione
delle loro provisioni di viveri, et vettura, in conformità della detta carta di
noleggio fuor del suo trattamento ordinario massime essendo tra li detti interessati
partionevoli, et creditori, molte vedove, et orfani ch’hanno grandissimo
bisogno del suo. In modo che ben considerate tutte le dette raggioni non
habbiamo potuto riusar alli detti supplicanti il favor della nostra
intercesione. Questo fa adunque serenissimo Principe che noi la preghiamo
iterativamente con molto affetto ch’ella vogl’interporsi in questo affare
per le sudette raggioni, con tal autorità ch’una volta li detti interessati
possino recourare, et ottener pagamento tanto de’ loro restanti provisioni, 
--- page 319r---
 de’ viveri, et altro, che delle vetture, mettendo in consideratione, che non
hanno risparmiato né li loro vasselli né danaro per far servitio et bene-
ficio alla sererissima Republica sopra la quale particolarmente hanno havuta la mira, come
parimente sopra il buon pagamento che fu fatto per li vasselli, che transpor-
torno i soldati del reggimento del signor conte Gio. de Nassau di buon
memoria et punto sopra la persona del detto signor conte Levenstein come dicono
che deve credere, poiché havevano essi buon modo di assicurarsi
se essi havessero una sol volta dubitato, et ciò tanto sopra li vestiti
arme, ch’altre bagaglie de’ soldati ch’erano assai bastanti per il loro
pagamento. Il che facendo usen(…)ta si sollevarà da molta pena, importu-
nità et sollecitationi delli detti interessati, li quali incessantemente
ci molestano, non sena interruttion tal volta delli nostri più gravi
affari del Paese. Et questo è stato anco causa, che noi habbiamo
richiesto il dettro signor Suriano vostro residente a fine di desimbarass-
arsi una volta da questa sollecitatione perché volesse aggiunger le sue
alle nostre raccommandationi a vostra Serenità per la fine che di sopra è detta
et la Serenità vostra in altre occasioni si troverà di certo tanto più facilmente
et volontariamente servita, et con minor spesa, et ella ci farà insieme
grandissimo piacere, il che servirà per la conservatione del nostro respetto, et
credito appresso li nostri sudditi il che attendendo preghiamo il Creatore
serenissmo Principe
di voler mantener, et conservar la persona di vostra Serenità in una perfettissima
sanità et lungha vita.
Dall’Haya a’ 4 de luglio 1618

--- page 319v---
Lettera delli signori Stati alla serenissima Republica
per gl’interessati nella condotta
del Levenstein
nella prima
