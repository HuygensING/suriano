
--- page 103r---
n° 26 fin 27
Serenissimo Principe
con le mie lettere prime de hieri otto n° 24 de’ quali, come
anco del 25 sarà qui aggiunta la replicata avvisai rive-
rentemente alla Serenità vostra che d’Amsterdam dovevo quella
notte imbarcarmi per Encusen, come feci con prospero vento
sperando con esso rendermi ben tosto in quella città; ma
cambiò in maniera, et così impetuoso, che convenni far
fermar l’anchora fino al giorno; et un’hora a vista
d’Encusen trasportato il vassello dal vento, et dalla
corrente diede nella sabbia, et piacque a Dio, che
cogliesse nel declive altrimenti se batteva nel piano,
et nel sodo correvo rischio di qualche pericoloso
accidente; ma si è compiacciuta sua divina Maestà
preservarmi, perché in altra maniera, et più fruttuo-
samente possi spendermi in servitio della Serenità vostra.
Trovai in Encusen tre vasselli tutti ad ordine quanto
alle fabriche, et dovevano doi giorni doppo uscir
dalla città, come fecero, et quello a Horn era del
tutto pronto.
Vidi quei capitani e marinari buona et bella gente, et 
--- page 103v---
 anco in quei signori delle due Amiralità scopersi affetto
singolare verso il servitio della Serenità vostra.
Mentre a Horn si lesse il giuramento di fedeltà prima
del darlo cominciarono alcuni dei marinari a dire
che volevano esser sicuri arrivati al servitio non
essser posti sopra le galee, poiché così havevano
presentito. Li signori dell’Amiralità, et io li acquetassimo
con dir che sarebbono stati trattati bene, et che non
haverebbono servito sopra galere: poiché il loro
mestiere era nelle navi: di modo che allegramente
fatti anco sicuri, che haverebbono intieramente havute
le loro paghe alzorono la mano, et giurorono, come
fecero li capitani, et officiali in particolare prima in
mano mia poi in mano delli detti signori dell’Amiralità.
Hanno questi matelotti tanta paura delle galee, che
anco il nome, lor causa impressione.
Spero, che già le tre navi più grosse habbino passato
il Pampen, ch’è il luoco della secca di Amsterdam
et che se non sono in Tessel presto vi habbino ad esser 
--- page 104r---
 ivi attenderanno il loro carico de’ viveri, et dell’arti-
glierie. Queste in gran parte erano state caricate
nelle barche grosse per condurvele, il che è stato solleci-
tato dal Luz, che lasciai in Amsterdam doppo la
mia partenza; et certo quest’huomo, ch’è di questi
paesi mi è stato molto necessario, come per l’intelligenza
et per la pratica non potevo haver il migliore, oltre
la fede, et l’affetto col quale si è dal principio di questo
affare sin qui adoperato in servitio di vostra Serenità non stan-
candosi mai; et merita una buona recognitione.
Prima ch’io andassi ad Encusen erano partiti dalle
rive di Amsterdam verso il Tessel li doi vasselli, che
li signori dell’amiralità di Roterdam sollecitavano, che
passassero nella Mosa, et havendo hieri spedito uno
per saperne qualche cosa m’ha riportato, che
sono entrati nella detta riviera, onde quei signori
resteranno al suo contento, et sodisfattione di
haver quivi a far il loro equipaggio. Io faccio
pensiero di rendermi questa sera a Roterdam 
--- page 104v---
 quattr’hore in circa di qua per solecitar l’imbarco delli
viveri, et munitioni, et più l’uscita di questi et dell’
altro per andar ad attender all’isola di Inghilterra quelli
che doveranno uscir del Tessel. Vedrò anco di
nuovo se posso spuntar con quell’Amiralità per qualche
pezzo di bronzo; come del medesimo ho rinovati con l’altre
gl’ufficii, ma non so quello mi possi prometter. Attendo
a questo; ma particolarmente al far partir questi
vasselli. Un giorno di tardanza mi par mille, et
passato mi riesce un momento: spero nondimeno nella divina
bontà, che la settimana, che viene, tutto sarà pronto
et in punto nel Tessel per la sortita. Ivi anderò
per far revista tanto delli marinari quanto della
soldatesca, et per solecitar presentialmente affineché
non si perdi tempo, et meco saranno anco dei signori
delle amiralità di Amsterdam, Horn, et Encusen
che può esser verranno anco per le loro navi da
guerra se ben quelle di Amsterdam, ancorché habbino
havuta la mostra fin sabbato quindeci giorni non 
--- page 105r---
 erano però ancor partite da quella riva.
Il signor principe Mauritio, come seppe il mio ritorno nell’Haya
che fu il Venerdì santo mi fece intender, che una meza
giornata di là di Harnem haveva veduti alcuni pezzi
di artiglieria di bronzo, dodici de’ quali in particolare
propriissimi per vasselli, che però mi valessi dell’avviso
perché li consorzi del principe di Brandemburgh havevano
in commissione del venderli. Hier mattina, che fui
con sua Eccellenza per presentarli le lettere dell’Eccellenze vostre come
intenderanno me ne discorse; ma concluse con me, che
essendo così vicino il tempo della partenza delle navi
non vedeva, che si potesse trattarne, et servar partito,
et far la condotta opportunamente ove bisognava; ma
che in ogni modo scrivesse perché forse l’Eccellenze vostre si
sarebbono risolute comperarli (dicendomi) che non
si curerebbono li sudetti pigliar il denaro in tre, et
anco quattro mesi, et li venderebbono al prezzo cor-
rente. Ringratiai sua Eccellenza del pensiero, che teneva
al servitio di quella serenissima Republica, et dissi che ne haverà 
--- page 105v---
 scritto per saperne la sua volontà. Gratie etc.
Dall’Haya a’ 17 aprile 1618
di vostra Serenità
humilissimo, et devotissimo servitore
Christofforo Suriano

--- page 106r---


--- page 106v---
Al serenissimo principe di Venetia
prima
n° 26 fin 27

