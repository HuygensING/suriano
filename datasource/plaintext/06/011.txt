
--- page 077r---
Prima
n° 21 fin 23
Serenissimo Principe
scrissi riverentemente alla Serenità vostra la passata settimana l’occasione
perché mi havevo condotto in Amsterdam, et del noleggio fatto di
altro vassello in luoco di quello d’Encusen non atto al servitio
più tosto per esser di poca portata, che altrimenti. Haverà
anco inteso dalle medesime lettere numero 19 fin 20
dei 27 del passato, che inviai per la via di Colonia,
et qui aggiunte saranno le replicate, l’ordine, che
havevo messo con li signori dell’amiralità di Amsterdam
di dar hoggi la mostra alle genti di marina; ma
continuando da alcuni giorni in qua il vento di
Levante, che seguita ancora, et causa bassezza grandissima
delle acque sì che li vasselli ancorché pronti, et
accommodati, et che sono particolarmente in Amsterdam a
Edam, et a Serdam in numero di otto non possono
uscir per le secche, ho stimato a proposito così assenten-
dovi anco l’Amiraglio di prorogar fino appresso dimani,
o giovedì la mia andata in quella città per dar
la detta mostra, et pigliar li capitani, officiali, et mari-
nari in giuramento.
Prima del stipular dei contratti haverà la Serenità vostra inteso
quanti incontri mi sono successi, doppo anco quante 
--- page 077v---
 difficoltà mi è convenuto superare; hora mo vi voleva
anco questo vento, che naturalmente in questo Paese fa
fuggir al mare tutte le acque, per accrescer il mio tormento
col dispendio a che è sottoposta vostra Serenità nel mantener infrut-
tuosamente questa militia; la tardità del soccorso di queste
navi quando massime ella colle sue lettere de’ 16 del
passato sperava (et ogni ragione lo poteva fare) che
già fussero partite; et non vi è altro di certo che ’l presuposito
ch’ella ha fatto sopra li miei avvisi, che siano in pronto
per dover presto partire: perché in effetto la marinarezza
è come ad ordine. Li viveri per la più gran parte compri,
et gl’altri apprestati, et tutte le altre cose in tale stato
che non vi vuole altro, che ’l vento del mezo giorno, o del
Ponente per far gonfiar l’acque, il che sta a Dio benedetto
il quale pregarò di tutto cuore: perché vostra Serenità resti
servita conoscendo et dagl’avvisi, ch’ella mi dà, et da
quelli, che capitano tra mercanti, che ’l duca di Ossuna
attende ad armarsi, et per ciò haver ella bisogno d’ogni
più celere ispeditione; et tanto più che intendo che
quel Gio. de la Gamba sta tuttavia a Brusseles, et
se ben da una parte viene scritto, che attendesse nuovi 
--- page 078r---
 ordini di Napoli, et che non vi fosse altro effetto per hora
della voce, che si dovesse far detta levata; in ogni modo
si dice anco che sicuramente ella resti accordata, et che
si farà, se non si fa al presente.
Fui a Roterdam come riverentemente avvisai, che dovevo fare
et quell’Amiralità mi fece honore di convitarmi
la sera che arrivai, et la mattina seguente venendo
quelli dello stesso collegio a tenermi compagnia. Io
li significai il desiderio, che havevo, che restassero li doi
vasselli senza venir nella Moza perché potessero uscir
con gl’altri dal Tessel, et per ciò mandassero le genti, viveri,
et munitioni destinati per essi. Mostrorono bene
che se ne sarebbono contentati; ma diedero anco segno
che più volontieri haverebbono voluto, che fossero venuti
nella Moza, per haver quest’honore, come dissero di
prepararli, come si deve, anc’essi nel proprio luoco: et per
tanto doppo varie ragioni da una, et l’altra parte risolsero
di voler mandar li doi capitani in Amsterdam con 30 mari-
nari in circa per uno, et veder se fosse possibile sortire
altrimenti per non perder il tempo haverebbono mandati
il restante con li viveri, et ogn’altro apprestamento necessario 
--- page 078v---
 verso il Tessel affineché queste due navi non facessero aspettare
l’altre.
Anco per il denaro, che dovevano havere per la loro rata per il
preparar di detti doi vasselli, et dell’altro che sta nella Moza
havevano li signori havuto assignamento del denaro sopra il
Volberghen principal commesso dei signori Stati, che aspettando
il denaro di Frisia, né essendo comparso feci instanza che
lo avanzassero. Mi promisero del farlo, ma con qualche
riserba, che fu di fargliene scriver dalli medesimi signori Stati,
li quali così a mia richiesta si compiacquero di far
immediate il servitio; anzi di più dimani mattina deve
partire di buon hora detto Volberghen verso Roterdam
per dar sodisfattione in parte all’Amiralità poiché il
denaro non è ancor arrivato di Frisia, et il deputato
di quella Pronvincia con consenso dell’assemblea
generale, come obbligata per questo assignamento, lo fa
partire.
Non mancarò in tutte le cose di far che segui ogni più chiara
dichiaratione et con li mercanti, patroni dei vasselli
et con l’Amiraglio come vostra Serenità mi avvisa, massime
nel particolare del denaro, et di quello, che si haverà 
--- page 079r---
 ad esborsare per acconciamenti delle navi; ben intese però che
non vogliono li portionevoli esser sottoposti a quelle rotture
o mancamenti che accadessero per occasione della guerra
et perché vostra Serenità resti anco meglio informata della natura
di questo noleggio mando qui aggiunta a parte una
dichiaratione che servirà per quelli, delle Signorie vostre eccellentissime che
ne haveranno gusto. Et così vedranno esser patrone
assolute dei vasselli mediante il pagamento del noleggio;
come anco esser ad esse sottoposti li capitani, officiali, et
marinari, ognuno de’ quali haverà il suo stipendio dichia-
rito a parte: di maniera che morto uno si ritiene quel
soldo, con che era rolato; né il Capitano haverà ad ingerirsi
poiché ogni marinaro di che qualità si sia nel passar
la banca doverà haver il suo denaro contante in mano
propria.
Della marinarezza non dirò di vantaggio di quello, che già
le ho scritto con le mie n° 15 de’ 13 marzo, havendo essequiti
gl’ordini suoi in questo particolare.
Haveranno le navi velle, ancore, et qualche altro apprestamento
doppio; quella di più ch’io vi potrò far aggiunger di
rispetto userò ogni ufficio perché si facci in conformità 
--- page 079v---
 del commandamento della Serenità vostra.
Per li biscotti non mi ho saputo risolver a pigliarli stante
il disavantaggio del prezzo da quello, ch’ella me
ne scrisse, come già haverà inteso con precedenti lettere
mie de’ 18 del passato; oltre che non potendosi caricarlo sopra queste navi
per la quantità dei viveri, munitioni, et genti; mi bisognava
pigliar una nave a nolo con spesa
di tre in quattro milla fiorini.
Colle mie lettere de’ 13 marzo lisse quanto alla sicurtà per
li corpi dei vasselli, et loro dipendenze conforme alla
tassa della stima di essi, che malamente mi promettevo di
poterla far di qua ad una, et
mezo per cento per mese, hora replico il medesimo et le
aggiungo esser ordinario uso in Amsterdam, che non si
può assicurar, che per li doi terzi del valor dei
vasselli, et sue diependenze coma a dire velle, ancore,
gomene, artiglierie, moschetti, spade, utensilii; ma
non per le robbe, che si consumano come viveri polveri
corde da fuoco, et simil altre cose, che non può
l’huomo far stato, che restino; o bagnate se ne possi
cavar profitto: perché l’assicuratore ha sempre speranza 
--- page 082r---
 che si ricuperi qualche cosa del perso, et come ho detto
non potendosi assicurar il rischio che per li doi terzi; a me
viene presuposto, che come ministro di vostra Serenità potrei
haver privilegio dal magistrato di Amsterdam di assicurar
per il tutto non comprese le robbe consumptive. Vostra Serenità
per tanto intende ciò che occorre in questo particolare, et il
meno al certo che potessi fare per la sicurtà da questa
parte sarebbe di una et meza per cento; aggiontovi
anco quello che si doverà pagare al sensale, come è
d’ordinario. Ancor non posso dir alla Serenità vostra quello
che saranno valutate da’ signori delle Amiralità le arti-
glierie, che presteranno tanto di ferro, che di bronzo
quelle di ferro costeranno intorno a quindeci fiorini
ogni cento lire, et quelle di bronzo sessanta fiorini il cento
il che doverà anco esser assicurato da lei, perché
come la prestanza sarà per termine di amicitia;
così la perdita, o se ella retinesse l’artiglieria bisognarebbe
che la pagasse. Come sarò in Amsterdam procurerò haver
ogni particolar nota di tutte le cose per inviarla immediate
alla Serenità vostra. Gratie etc.
Dall’Haya a’ 2 aprile 1618
di vostra Serenità
humilissimo et devotissimo servitore
Christofforo Suriano

--- page 082v---
Al serenissimo principe di Venetia
prima
n° 21 fin 23


--- page 080r---
Breve informatione per l’armamento delli 12 vasselli per servitio della
serenissima Republica
Li signori Stati Generali in mancamento de’ vascelli proprii di guerra hanno
ordinato alli signori dell’Amiralità magistrato destinato sopra il par-
ticolar della guerra di nave, di noleggiare per servitio della
serenissima Republica 12 vascelli mercantili de’ più grandi, et armarli
ad uso di guerra, come loro usano armare i loro vasselli proprii.
Si noleggia dunque dalli partecipi delli vasselli, il corpo del
vassello con le sue gomene, anchore, vele doppie, et altri de-
pendenti, et con quella poca artellaria, cernita tra quella
che prima del noleggio sudetto si ritrovava in essi vasselli, con obli-
go di preparar li alloggiamenti, per soldati, et marinari, et di tutto
quel tanto che sarà necessario per renderli pronti, et atti ad uso
di guerra, et così sono obligati mantenerli prontamente per tutto il tempo
del servitio; fuor che per li danni, che potesserono occorrere
in fattione di guerra, mediante la paga o nolo con che
la serenissima Republica si rende assoluto patrone di detti vasselli come
se li havesse comprati o fatti fabbricare, havendo autorità
di poterli mandare, et impiegare, in tutto quello ch’a essa
parerà buono, et espediente al suo servitio senz’alcun rispetto.
Sopra essi vasselli li signori dell’Amiralità sudetta con il signor resident[e]
vi mettono tali capitani soldati, et marinari, et altri, che pa-
rerà a loro proprii per servitio della serenissima Republica inmediate
a lei suggetti et dependenti. Alli quali si dà a suo tempo
la mostra, come alli soldati di terra, et ad ognuno in
sua propria mano. Si paga il soldo che si haverà stipulato 
--- page 080v---
 et fanno il giuramento in mano di esso signor residente, et
signori dell’Amiralità, in nome della serenissima Republica et ogni mese
o quando piacerà alla serenissima Republica si può dar la mostra a
tutti li vasselli, et non si paga alla mostra nessuno, eccetto
quelli che vi si trovano presenti, o per leggittime cause, e
con licenza de’ superiori absenti, pagandoseli il salario
stipulato; alla banca, et in presenza delli signori commissarii.
In luogo dell’artillarie mancante et leggiere questi signori vi
mettono delle artillarie di ferro grieve del Paese di 24
18 et 12 libre di balla, et alcuni pezzi di bronzo. Et tutto
ciò ad imprescito, et rispondono li detti signori per le paghe, e[t]
viveri, et altro necessario per detta speditione perché si facci presto
et vi spedisca subbito.
Li provedono anche di armi, monitione di guerra, fuochi artificiati
polvere, et altri necessarii a spese di sua Serenità consegnata
alli scrivani, et capi bombardieri delli vasselli per renderne
conto, et così restano come è detto, li sudetti conpartecipi de’ vasselli
intieramente esclusi di poter commandare; durante il scru(tini)o
sopra detti vasselli, né haveranno attione alcuna sopra
di essi mediante il pagamento delli noli stipulati, confor-
me l’uso di questi paesi osservato da’ signori Stati in occorrenza
et mancamento de’ vasselli di guerra.

--- page 081r---


--- page 081v---
Informatione sopra l’armamento delli
dodici vasselli
nella prima n° 21
