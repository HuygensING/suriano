
--- page 245r---
2da
n° 41 fin 42
Serenissimo Principe
il dispaccio della Serenità vostra del primo, et 2 del presente mi è capitato
sabbato verso il mezo giorno. Credevo questa mattina
poter sodisfar al commandamento di lei nel presentar le
sue lettere a’ signori Stati; ma essendo occupatissimi mi hanno
mandato a pregare di contentarmi ad aspettare a dimani
mattina.
Havevo già fatta ricercar l’audienza al signor principe Mauritio
per il medesimo ufficio, onde sodisfeci coll’Eccellenza sua in conformità
della copia delle medesime lettere, et ella con testimonio
di affettuoso animo verso il servitio di quella serenissima Republica
ringratiando vostra Serenità dell’honore, che le faceva mi
disse, che haveva sentita consolatione dell’essaltatione
di lei a quel Principato, et colla serenissima Republica si ralle-
grava, che fosse proveduta di così degno capo.
Con segno poi di gran curiosità mi addimando del successo
in Venetia, io risposi quel solo che vostra Serenità vuole
che si sappi, dicendo che erano stati scoperte diverse
machinationi, et che chi haveva intrapreso l’effetto ne
haveva pagata con la vita la pena, et altri sta-
vano ancor sotto al giudice per haver il castigo
che meriterà la complicità. Mi replicò; ma come
è successo, che volevano far costoro? Io ripigliai
, che non havevo se non questo in generale, che si
tentava di perturbar la publica quiete in 
--- page 245v---
 quella città. Egli rispose e bene si deve ringratiar Dio che
habbi fatto scoprir il male, che si può ben imaginar di onde
venga; et è stata buona fortuna della serenissima Republica. Et pur mi
addimandò quanti erano stati gl’impiccati di che natione,
et se era vero, che uno di essi fosse il capitan Turnone
del reggimento del conte di Levenstein. Io dissi, che né del
numero de’ morti, né della qualità, o nome de’ complici
non sapevo riferirli se non ch’erano state genti cattive,
di mala natura, et qui sua Eccellenza m’interruppe, et disse
corrotte da’ Spagnuoli, continuando che la Republica
si guardi pure perché ha havuto un buon avvertimento
et il meglio, ch’ella possi fare è di non prestar fede a’
Spagnuoli. Et tornò a dimandarmi del nome di quelli
ch’erano morti, dicendo volontieri lo vorrei sapere,
et se vi siano alcuni di questo Paese. Io restringendomi
non aggiunsi più di quello havevo riferito, et veramente non
potevo ne anco dir più niente non ho se non quel
tanto, che la Serenità vostra me ne scrive.
Nel particolar di cotesto ambasciator di Spagna non ne sento a parlar
da alcuno se mi sarà detto qualche cosa come le lettere
scritte da lei in Spagna et le altre scritture, che
vostra Serenità mi manda serviranno per la sola mia informatione
così risponderò della maniera, che mi viene commesso.
Voleva saper anco l’Eccellenza sua il certo della voce, che correva 
--- page 246r---
 che ’l capitan Jaques Pier Loreno fosse stato impiccato nell’
armata; et la lasciai tutta piena di desiderio di haver
qualche maggior cognitione tanto del fine delle intraprese,
che del nome di quelli, che ne havevano havuta la mano,
et erano stati impiccati.
Viene scritto alli signori Stati, che oltre il trattato scoperto in Venetia
anco in Crema si era scoperto in un medesimo tempo qualche
altro tradimento; et che tanto nell’uno
quanto
nell’altro vi
habbi havuta
intelligenza
il Papa, il
re di Spagna
et qua[l]che
altro gran principe
 et questa mattina me ne ha addimandato
il loro secretario se così era vero, a che ho detto non haverne
alcuna cognitione. Credo che quel console della Natione
habbi rappresentato l’avviso.
Vivono questi signori con gran curiosità di saper al presente le cose
d’Italia, et l’opinione è in tutti, che le dilationi, che
si andavano fraponendo all’efettuarsi le cose accordate,
et la pace nascevano dal volersi veder l’effetto dell’
intrapresa, et che hora per gratia di Dio tronco il filo
della trama, et scoperta l’insidia, l’Italia haverà la
pace, et si volgerà il nembo di qua da’ monti.
Hanno però l’occhio, al successo delli affari di Alemagna
non sapendo ove habbino a parare. Si sente che ’l duca
di Sassonia si arma, che si armano in Germania altri 
--- page 246v---
 principi; et il conte di Buquoi per l’ultime lettere del Pasini
era in punto per partire sulle poste verso l’Imperatore.
Presiede questa settimana nei stati la provincia di Zelanda
et sono li deputati di essa molto risoluti per veder se po-
tessero terminar qualche cosa a pro, et quiete dello Stato,
et di queste controversie. Dimattina hanno ad esser li signori
Stati colli deputati della General Congregatione di
Holanda; ma si teme che vi habbino ad esser
de’ contrasti, et delle dilationi. Perché alcune delle città in
questa Provincia, che si tengono a’ dogmi di Gomaro ricusano
di star nelle decisioni al giudicio della pluralità delle
voci in detta Congregatione; avedendosi, che, come [è] più
forte l’altra parte, non potranno spuntar nelle loro
opinioni. Questo è punto principale, che se non si accorda
in qualche maniera difficilmente si può sperar nel resto
un buon fine.
Sabbato passato rinovò il Moscovita li suoi ufficii molto
pieni per non partire senza haver qualche assistenza per
il suo signore; et dandosegli le lettere di risposta a quelle
che egli haveva portate del suo Principe, le remise sopra
la tavola dell’assemblea, dicendo che non voleva carta
ma quello, che add[im]andava, et che era stato mandato
per haver aiuti effettivi,et non parole o complimenti, che
però haverebbe aspettato, che si fossero risoluti, et che 
--- page 247r---
 dicessero liberamente un sì, o un no. Stano questi signori con qualche
molestia, et sua Eccellentia mi disse sorridendo questo parla natural-
mente, et come la sente, et non vuol parole, et da questi
mercanti, che sono assai stitichi si stenta, et non si può cavar
quattrini. Di denari al certo per quanto si può intender
non par che vi sia una minima inclinatione di dargliene
può esser che in fine risolveranno di dargli qualche
munitioni di guerra, et così consolar questo Ministro
altrimenti senza haver ottenuto qualche cosa bisognarebbe
che pensasse o a non tornarsene appresso il suo signore, o
all’accommodarsi ad esser arrostito o altrimenti sgratiato
per sempre. Questo è il regalo che ben spesso si da a’
ministri, che ritornano senza haver ottenuto ciò che
hanno richiesto. Gratie etc.
Dall’Haya a’ 25 giugno 1618
di vostra Serenità
humilissimo, et devotissimo servitore
Christofforo Suriano

--- page 247v---


--- page 248r---


--- page 248v---
Al serenissimo principe di Venetia
prima
n° 41 fin 42

