
--- page 296r---
Prima
n° 44 fin 45
Serenissimo Principe
troppo sono conosciuti dalli naturali, et sudditi in queste sette provincie
gl’artificii dei Spagnuoli, onde non così facilmente fanno qui pervenir
le loro inventioni, et massime della natura, che vostra Serenità mi signi-
fica nelle sue ultime lettere dei 16 del passato, o se pur vi
arrivassero conoscendosi molto bene la pietà, et giustitia incorrotta
di lei non vi si farebbe riflesso. Ben dalla parte delle provincie
suddite alli serenissimi arciduchi, et principalmente a Brusseles,
ove si trovano in copia delli appassionati, si dà ad ogni cosa
credenza, a tutto si aggiunge il comento, et si vorrebbe
la riuscita conforme alla poco buona volontà, come è successo
in questa occasione poiché pareva, che in Brusseles godessero
anco di quello, che era stato machinato: ancorché per la
gratia di sua detta Maestà non habbi havuto l’effetto.
Mentre era in viaggio per pervenirmi il dispaccio sudetto di
vostra Serenità hebbi lettere dal Pasini, nelle quali, come quello, che con
zelante devotione invigila nel servitio di vostra Serenità
mi avisava in questo proposito haver cavato, che
l’ambasciator di Spagna, ressidente presso vostra Serenità haveva
scritto, che l’Eccellenze vostre havevano fatti morire
alcuni Francesi per sospetto di qualcheduno tradimento;
et che era cosa meravigliosa, ch’elle havessero
fatta tanta ingiustitia in persone del tutto
innocenti. Bisogna, che habbi il detto Ambasciatore
aggiunta 
--- page 296v---
 anche qualcos’altra stravaganza simile,
ond’io non ho mancato di avvertir fin quanto mi è
parso bene il Pasini, affineché sappi risponder,
et sostentar il vero, massime con la confessione,
et convintione dei rei. Oltre
il commandamento della Serenità vostra questo anco mi farà star
avvertito di qua, et a proposito risponderò della maniera
che da lei mi viene detata, et il fatto stesso, la verità, la
sincerità di lei, et la mia humil devotione lo ricerca.
Sono avvertito, che vano arrivando qui nel Paese diversi Francesi,
et altri, che sono stati in Italia, et particolarmente tra le truppe,
che hanno servita vostra Serenità, anzi per quello intenderà più a
basso posso come assicurarmi, che vi siano fra questi delli
fuggiti complici nella machinatione, o almeno condotti per
effettuarla, onde haverei desiderio saper la sua intentione
come mi doverò governare quanto fossi assicurato, che alcuno
di questi fosse stato nel fatto il maestro di casa del conte
di Horon che venne ultimamente di
Brabant, con occasione di esser subtato in questa casa
della Serenità vostra alla messa, mi disse, che nella barca ordinaria
Roterdam, che viene a Delft oltre altri vi era un Francese, che
con uno del Paese cominciò a discorrer sopra l’accidente di Venetia
et disse, che haveva havuta buona fortuna di uscir da
quella città, et dello Stato, essendo ancor egli tra li molti (et
disse un numero più di 500) che erano trattenuti per far l’effetto 
--- page 297r---
 et che per esso non restavano, che hore; aggiungendo, che ’l loro trattenimento, et
la buona ciera, che facevano in Venetia veniva tutto dal duca di Ossuna, ma che
era stata felice la serenissima Republica haver
scoperto il trattato. Quello, che mi ha rifferto
questo tanto, mi ha dato anco qualche contra-
segni della statura, esser, ordinaria con barba
nera, ferito in faccia dalla parte
sinistra nel calar della ganasa, come
anco l’orecchia sinistra tocca di un colpo di
moschetto. Costui
restò a Delft, et può esser, che sia in qualche compagnia del
reggimento del signor di Sciatiglione. Hieri vidi sua Eccellenza per termine di
complimento, et come curiosa mi ricercò di nuovo di questa
particolar machinatione, et parvemi bene non tacerle quanto
havevo inteso, mostrando di farlo per servitio dello Stato, consi-
derandole, che se in esso vi sono genti di simil natura di lasciarsi
corromper dall’oro, tanto potrebbe arrivar anco in questi paesi
in pregiudicio dei signori Stati, et dell’istessa persona dell’Eccellenza sua
ella volle haver li contrasegni di costui per informarsi, come disse,
et di lui, et d’altri, che vi potessero esserr io lo feci, et spero,
che vostra Serenità lo trovarà buono, et mentre attendo altri avvisi
da lei, invigilerò a quello, che potessi sottrare a servitio di
quella serenissima Republica.
Hora, che si ha per l’ultimo ordinario la certa confermatione della resti-
tutione di Vercelli, et che si è intesa la libertà del comercio in
Friuli, et correndo voce, che le genti di quella parte del re

--- page 297v---
Ferdinando si ritirino in Alemagna a giungersi all’altre dell’Imperatore si
tiene per fermo, che ’l signor duca di Savoia habbia a goder la quiete
nel suo Stato vostra Serenità resti sollevata, et libera per la parte sua contra
Austriaci, et che ’l duca di Ossuna si retirerà anc’egli dal golfo, onde
ella haverà da per tutto sollevo nelle spese. Con tutto ciò sua Eccellenza et qualche
altri di questi signori hanno detto, che sarà prudentissimo consiglio il non
disarmarsi così tosto in mare per tenir freno allo Spagnuolo, et
in ufficio, et tema li fomentatori di esso in quella parte.
Qui si parla in generale concordemente, che si faccino grandi levate in
Alemagna; ma si considera con gl’essempii passati, che li rumori
non habbino a fermar gran piedi comportandolo così la natura
delli Alemani; et considerò meco l’Eccellenza sua, che tutto ciò
faceva il gioco, et il vantaggio insieme della casa d’Austria
perché quell’armi, che hora pareva si adunassero da essa
li ribelli (come di qua li chiamano Spagnuoli) in Bohemia, have-
rebbono servito a far forte il re Ferdinando per
l’elettione in re de’ Romani.
Ha il principe d’Heidelbergh mandato qui un suo gentilhuomo a
communicar al signor principe Mauritio la risolutione del
demolir la fortezza di Udem-heim del vescovo di Spira et sua Eccellenza
mi disse, che meglio sarebbe stato, che si havessero apposto quando fu
principiata, et che hora si attendesse ad altro più proprio agl’interessi
dei principi uniti. Non credo che questa sia stata la sola causa
ch’è venuto qui il detto gentilhuomo; ma forse per intender anco
quello, che passa di qua nei pensieri per le novità in Bohemia. è partito 
--- page 298r---
 et non si è potuto penetrar di vantaggio.
S’è anco inteso qui, che li eccitatori del rumore in Bohemia habbino
fatto offerir al duca di Sassonia l’esser generale, o capo in questo interesse
ma ch’egli non l’habbi voluto accettare. Vostra Serenità però deve haver li più
certi, et sicuri particolari dal proprio luoco.
Intendo, che alli confini di Colonia vanno ogni giorno arrivando iesuiti
di quelli, che sono stati scacciati di Bohemia, et tentano haver luoco
per fermarsi, et accommodarsi nelle provincie delli serenissimi arciduchi
et forse che non incontreranno difficoltà.
Questi signori stano attenti agl’avvisi per sapersi governare secondo che
sentiranno haverne bisogno il Paese. Dall’altro canto attendono
all’essecutione del deliberato intorno al sinodo. Le lettere stano
per ispedirsi a’ principi, et credo che quelle per Inghilterra s’invie-
ranno per il servizio del signor ambasciator Carleton, ch’è venuta ultimamente
con lettere a sua Eccellenza del Re, et per la città di Terver.
Ricerca sua Maestà all’Eccellenza sua come marchese di Terver, et alla stessa
città che sia abbrucciato un libro composto da uno di quei
ministri, nel quale afferma conformarsi di gran lunga più con
la scrittura sacra l’uso, et il reggimento di queste chiese dei
signori Stati, che quello d’Inghilterra de’ vescovi, et altre cerimonie,
il che dubitando sua Maestà che possi partorir qualche mal effetto
in Scotia, ove ha tentato di ridur in quelle chiese il tutto
all’uso d’Inghilterra, procura hora la suppressione, et l’incendio al
detto libro. È buon pezzo, che aspetta il detto secretario, et subito venuta 
--- page 298v---
 la risposta partirà.
Le lettere per Francia in materia del sinodo non si vorrebbono mandar a monsignor
di Langarach ma darle all’ambasciatore, o ambasciatori, che si procura pure di
accordar di mandar al Christianissimo dubitandosi, ch’egli o non porti l’ufficio
con il Re come si deve per esser dipendente da Bernvel, o se lo fa
lo facci freddamente, et che possi esser, che la Maestà sua non resti così ben
impressa per trovar buona la risolutione, et assentir anco, che vi ven-
ghino di quella qualità de’ ministri, che si vorrebbe per questo affare.
La provincia di Holanda, et unita ad essa quella di Utrechet sono
del tutto contrarie a questa missione d’ambasciata, non riputandola,
come dicono, necessaria mentre ancor non sono sicuri, che il denaro
promesso li giorni passati dall’Ambasciatore sia ad ordine; ma gl’altri
che non si fermano a questo sol punto dei denari; ma di mandar
ad informar il Re come passino le cose, essendo in sospetto che
monsignor di Langarach lo facci, persistono nell’opinione, et
nell’essecution della risolutione.
È partito l’ambasciator Moscovita non molto contendo poiché non ha potuto haver
quello, che desiderava in contanti, et meno a lui è stato dato per
consegna qualche munitioni di guerra per il valor di 30 mila fiorini in circa
che hanno risoluto di mandar per presente al granduca di Moscovia.
La carica del presentarlo è stata data ad un Isaac
Massa nativo di questi paesi del quale scrissi riverentemente alla Serenità vostra la passata
settimana. Et se ben non si publica ho però cavato haver
per commissione secreta di offerir a quel Principe ogni 
--- page 299r---
 maggiore, et più possibil aiuto mentre darà a’ mercanti di questa
Natione il trafico libero nel suo Stato non altrimenti che agl’Inglesi; et
il passaggio libero, come si è lasciato intender per il viaggio in Persia.
Questi signori sono stati poco gustati di questa ambasciata, o per meglio
dire della persona di questo Ministro, havendo dette parole
impertinenti, et particolarmente che qui erano tutti bestie: et il sudetto
Massa ha ordine da questi signori, che se per caso sente, che questo
facci qualche mal ufficio rappresenti al Principe le sue imperti-
nenze, tra quali l’ultima. Et fu che havendolo sua Eccellenza invitato
per la mattina di giovedì passato a veder la sua compagnia
a far l’essercitio, come haveva mostrato di desiderarlo, et
stando ella in campagna con il conte Guglielmo et alcuni deputati
de’ signori Stati, et altri signori aspettando che venisse con le carrozze,
con che lo haveva mandato a pigliare, venne avviso, ch’egli
levatosi la mattina per tempo haveva cominciato a bever
acqua di vita, et vino in maniera, che s’era ubriacato, et
che sua Signoria non poteva star in piedi. Partì venerdì presentato
di una colana d’oro, et doverà imbarcarsi nel Tessel in una
nave di guerra, colla quale si mandano anco le munitioni.
Havendo questi signori inteso, che d’Inghilterra era partito l’altro Ambasciator moscovita
con li regali, et accompagnamenti fatti da quei mercanti per loro interesse,
né tenendone avviso dal loro Ambasciatore li hanno scritte lettere assai
gravi, che in negotio di tanto momento non habbi scritto, et avver-
tito di qua quello, che occorre; et mal volentieri sentirebbono 
--- page 299v---
 questi signori; et particolarmente li traficanti nel Paese del Moscovita, che
l’esclusione li venisse particolarmente dalla parte delli Inglesi. Hanno però
procurato, che di qua partì sodisfatto esso Ministro col detto
presente; et coll’accompagnamento, che sua Eccellenza, il conte Guglielmo, et
alcuni dei stati li fecero fino a meza stradda di Leidem, et in
Amsterdam doveva esser trattato, et regalato a spese publiche
come qui si è fatto.
Invio qui aggiunta la copia della lettera, che questi interessati nella con-
dotta del conte di Levenstein hanno solecitata, et finalmente ottenuta
dai signori Stati in loro raccomandatione a vostra Serenità, et ho stimato bene d’inviarne
anc’io la traduttione, che ne ho fatta in italiano dalla quale
vedrà come sue Eccellenze desiderino esser sgraviate dalle importune instanze
di questi interessati. Sentirà come si fondino nel ricercar, che
sia restituita la parte esborsata delli 22 mila ducati, et ella colla
sua somma, et singular prudenza potrà procurar di render con-
tenti con buone parole gl’intervenienti loro, compiacendosi anco
di risponder con sue lettere alli signori Stati, poiché mostrano deside-
rarlo per loro sollevo, che così mi ha replicato il secretario dell’assem-
blea, che di nuovo mi ha raccommandato il negotio. Io a detti interessati
non ho potuto negare di dar ancor una mia lettera per la Serenità vostra
tanto me ne hanno pregato. Gratie etc.
Dall’Haya a’ x luglio 1618
di vostra Serenità
humilissimo, et devotissimo servitore
Christofforo Suriano

--- page 300r---


--- page 300v---


--- page 301r---


--- page 301v---
Al serenissimo principe di Venetia
prima
n° 44 fin 45

