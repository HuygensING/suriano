
--- page 143r---
2da
n° 34 comincia 33
Serenissimo Principe
mi furono spedite dall’Haya le lettere della Serenità vostra de’ 4
et hieri a sera le ricevei in questa città con la ratificatione
della scrittura fatta da me alli signori Stati, la quale accompa-
gnerò con ufficio conforme al comandamento di lei
et procurerò in un istesso tempo quello ch’ella desidera,
perché sia dichiarito, che passati li sei mesi del servitio
per li quali sono li vasselli condotti habbi ella libertà
di trattenerli di vantaggio. Io mi prometto, che sarà
aggradita da’ signori Stati questa ratificatione, la quale
questa mattina appunto ho mostrata a
questi signori dell’Amiralità con occasione di esser stato
a complir con essi, et se ne sono molto compiacciuti.
Restando sempre più sodisfatti et questi, et gl’altri
della prontezza, colla quale ho fatto caminar l’esborso
del denaro, et delle rimesse, che vengono giornalmente
per nome di vostra Serenità al qual proposito le dirò, che
se bene nelle sudette lettere sue par che mi accenni di
mandar altre lettere di cambio non ne ho però havute
solo il signor Bartoloti mercante in questa piazza mi ha
fatto dir haver avviso, che doverà pagare 3500
ducati sopra che starà attendendo le lettere di cambio
et finché li signori dell’Amiralità non mi rendino il conto 
--- page 143v---
 della distributione del denaro havuto non posso così facilmente
dire fin quanto ella doverà inviarmi. Ma ho lasciati
ordini espressi a Hoorn, qui ho dati li medesimi
et da Roterdam spero haver anco presto il tutto
in pronto. Intanto havend’ella la partita del cambio
a prezzo avantaggioso come la le ho significato nelle
mie lettere ultime dal Tessel n° 32 che saranno
qui aggiunte me ne potrà inviar qualche summa
che farò contar in questo banco ove sarà sicura.
Io spero che di qua l’esborso sarà a suo tempo, et
così convengo pregar anco la Serenità vostra ordinar che quello
di là al signor Noirott si facci prontamente per le lettere
mie, che a lui sono inviate, perché par che scrivi
venire differito molto l’esbordo, il che mi ha affer-
mato il signor Calandrini riuscirli di grave interesse,
perché non può far stato di haver le rimesse oppor-
tunamente. Io sono necessitato importunar la Serenità vostra
per questo particolare anco con le presenti; ma la
dimostratione di devota volontà, et prontezza verso
il servitio della Serenità vostra della quale mi ha dato segno
in questa occasione esso signor Calandrini mi commanda
ch’io faccia l’ufficio.

--- page 144r---
Ancor delle artiglierie non ho la compita summa posta
dalle Amiralità sopra li vasselli solo il maestro
delle preparationi di Nort Holandia mi sia data
in sostanza la nota di quelle ripartite da lui sopra
le quattro navi di quella ripartitione, che importano
circa 34695 fiorini a’ quali si aggiongono altri doi milla
trecento quaranta per otto pezzi piccioli compri, et
saranno di ragione di vostra Serenità perché l’Amiralità
non ne haveva di tal sorte, et erano necessarii, di maniera
che con questi, et con gl’altri dati da questa Amiralità
et credo ancora qualcheduno da quella di Roterdam sarà
il valore per la summa di quarantacinque in
cinquanta milla ducati come altre volte ho scritto o
poco meno.
Della corda di archibuso essendo li vasselli assai impacciati
per li viveri non hanno potuto capirvi di 56 botte, che
sole 37 le altre sono ritornate qui; et procurerò
col mezo del signor Calandrini di disfarmene se potrò senza
perdita, altrimenti le metterò sopra una mano, che sarà
presto in pronto per partir per costì.
Io havendo veduto non essersi potuta ricever nelli vasselli
tutta la detta corda, se ben anco uno dei capitani ha 
--- page 144v---
 rimandata una barca de’ viveri per non li haver potuti ricever
sono entrato in sospetto, che qualcheduni delli capitani habbino
presi più viveri di quello li può far bisogno per
13 mesi forse per farne vendita alle altre navi, che
sono in servitio di vostra Serenità, overo che vi siano fraposte
qualche mercantie; sopra che io ho protestato ad ogn-
uno che tutto sarà di ragione di vostra Serenità et ho
posto particolarmente nell’instruttione all’Amiraglio
che non sia lasciata sbarcare alcuna minima cosa
senza il consenso dell’eccellentissimo signor Capitan generale, et mi
ha promesso anco il signor Colonello, che haverà mira
che il publico non sia in ciò defraudato, et di tutto farà
relatione a sua Eccellentia.
Alcuni mercanti di questa piazza, mi hanno detto haver
inteso, che vostra Serenità si dispone voler lasciar libero a
questa Natione, et che sia commune con la sua il
comertio di Soria; cosa altre volte negata da lei
il che dicono che riuscirà con servitio di quella piazza
et gusto delli particolari mercanti di qua, che traficaranno
più volontieri da Soria a Venetia; ma che ’l Gene-
rale però non haverà contento per la diversione, che
sarà senza dubio di quel trafico a che mi hanno 
--- page 145r---
 detto quelli con che ho havuto di ciò ragionamento che vostra Serenità non
deve mirar perché le tornerà conto, che questa Natione
habbi communione con la sua ne’ trafichi dalla parte
di Levante, il che non ho voluto far di meno di non rap-
presentar alla Serenità vostra perché ella facci sopra il discorso
quel reflesso ch’è proprio della sua prudenza.
Per li soldati ho trovato nel mio ritorno a Hooron che era
restato qualche debito di 600 fiorini in circa nella stessa
piazza, et in quella di Encusen; et essendo caminata
sin qui questa levata con publica et particolar
sodisfattione del Paese, et riputatione grandissima di vostra Serenità
per non lasciar con questo poco, che le dette due città
restino disgustate ho stimato a proposito dar ordine,
che siano pagate massime che quei signori della Amiralità
et li borgomastri me ne hanno fatta particolar instanza
ne haverò la quietanza, et la manderò con l’altre
del Colonello perché la Serenità vostra li facci ribatter alli capitani
che sono debitori.
M’informerò delle artiglierie di bronzo propostemi dal signor principe
di Oranges, et senza obligarmi ne darò conto a vostra Serenità.
Il Quingetti mi ha fatto pregare con grande instanza
di dargli la replicata delle lettere, che scrissi alla Serenità vostra 
--- page 145v---
 a’ 5 di marzo toccante la sodisfattione che desiderava
fosse fatta al fratello suo di diecimilla ducati ristanti
delli 27 mila ultimi dati al signor conte di Levenstein, pregandomi
insieme di nuovo raccommandar il suo grave interesse
che patisce nella ruina della sua caduta dal credito
di questa piazza, et certo è degno di grandissima compassione
appresso ognuno, et si confida, che la Serenità vostra per sua
pietà non sia per farli trattenir di vantaggio il pagamento
delli detti dieci milla ducati, poiché si offerisce farle
constar, che ha esborsato più di quello che ha havuto
in lettere di cambio di ragione del signor conte di Levenstein;
sopra che non dirò di vantaggio alla prudenza di vostra Serenità. Gratie etc.
Da Amsterdam a’ 21 maggio 1618
di vostra Serenità
humilissimo, et devotissono servitore
Christofforo Suriano

--- page 146r---


--- page 146v---
Al serenissimo principe di Venetia
2da
n° 34 comincia 33

