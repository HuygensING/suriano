
--- page 099r---
n° 25
Serenissimo Principe
continuando in quelli dell’amiralità di Roterdam il desiderio
di haver ancor nella riviera della Moza le doi altre navi
della loro ripartitione hanno ispediti qui doi del loro collegio
et sono stati poi seguitati da cinquanta marinari per
condurvele, et dimani fano pensiero che partino verso
il Tessel, et uscendo in manco di un giorno dal porto
possono entrar nella Moza. Ho fatto ogni possibile
per disuaderli, ma essi mi hanno confirmato, che se vedranno
perdita di tempo faranno venir le previsioni per di fuori,
et tutti gl’apprestamenti necessarii; a che in fine credo
che si risolveranno.
Ad essi ho fatto contar quindeci milla fiorini qui in Amsterdam
per haver poi il rimanente della loro compartita nell’
Haya, et procuro con ogni diligenza perché
nell’esborso del denaro vi sia prontezza per tanto più
agevolare, et dar solecitudine all’affare, il che è
esseguito molto bene dal signor Calandrini, et suo compagni
il quale deve dimani anco far nuovo esborso a questi
signori et a quelli dell’amiralità di Encusen per dar
le paghe ai marinari doppo la mostra fatta; come
si è cominciata questa mattina qui per quelli di queste
cinque navi.
L’occasione, che ho urgente di haver nuova pronta 
--- page 099v---
 provisione di denari mi ha fatte far altre lettere di cambio
al detto Calandrini di quaranta milla ducati dirette al signor Noirott
et doveranno esser pagate per il primo di giugno prossimo.
Non ho potuto indur questi mercanti a risolutione
di pigliar le lettere a vista, o almeno a mezo
uso perché dicono, che volontieri lo farebbono quando
vedessero di non riceverne danno affermando esser molto
maggiore l’incommodo, al quale sono sottoposti, che ’l
vantaggio, che si possono prometter mentre viene allungato
il tempo ai pagamenti ancorché maturate le lettere di
qualche giorni. Il signor Calandrini a chi vivo certo con
grande obligo per la dimostratione di particolar devotione
verso la Serenità vostra con gran modestia mi ha rappresentato
questo interesse, et che per il mancamento non ha potuto il
suo corispondente far le rimesse, che haveva in commissione
per la fiera di Francfort, et per la via di Norimbergh,
et scrivendosegli anco il dubio di dilatione nella prima
lettera di 25 milla ducati, che maturò il giorno di
venerdì passato ai sei, né havendo avviso, che siano
stati esborsati più che cinque milla delli 20 milla che gli
feci lettere per Londra teme di lunghezza anco nel resto
de’ pagamenti; mi ha per tanto pregato a scriverne
a vostra Serenità come io affettuosamente la prego perché commando 
--- page 100r---
 che habbi prontamente, et a suo tempo la soddisfattione; et
mi ha considerato, che oltre l’incommodo li causerebbe questo
mancamento poco buon nome sulle piazze dove
assignava i partiti; et ch’io la pregassi in oltre di
corrisponder colla prontezza dell’esborso del denaro a suo
tempo a quella riputatione, che procurava di conservare
a quel serenissimo Dominio in questa piazza appresso
la commune, et appresso li signori Stati Generali in particolare.
Mi sono allargato nel significar a vostra Serenità questo tanto perché
la cosa per sé stessa lo merita, mentre vi è la necessità
della spesa, et l’intrapresa di proveder tanta summa
di denaro non è a tutti così facile; lasciando alla
prudenza della Serenità vostra il provedere, et ordinare
la pronta sodisfatione, che sarà con publico servitio.
Quel Capitano, che ha condotto a Malta il vassello fatto fabricar
qui da quella religione è ritornato in questi paesi
con commissioni del viceré di Napoli di comprar
qui quattro navi. Se n’è lasciato intender
con persona che me lo ha riferto, et che tiene lettere
per li signori Stati, et per sua Eccellentia, che le andava
innanti la compreda di dette navi sarebbe stato
capitano di esse, et arrivato a Napoli haveva promessa
dal Viceré sudetto, che sarebbe stato amiraglio della 
--- page 100v---
 della* flotta. Questo è vero che ha havuti cento scudi per far
il viaggio, et una catena d’oro, cola quale è andato
caminando per Amsterdam, tutti presenti del signor duca
di Ossuna. Di questo tanto havendolo saputo venerdì
mattina ne ispedii l’avviso alli signori Sati perché
impedissero a costui il trafico, et la pratica, et qui ne
ho parlato a’ signori dell’Amiralità, come farò dimani ad
Encusen, et lo stesso ufficio ho fatto anco con li deputati
di Roterdam che sono qui; né mancarò di ogni diligenza
ritornato all’Haya: perché non succedi cosa alcuna
in pregiuditio della Serenità vostra.
Ancor non ho sicuro avviso, che la levata che procura Gio.
de la Gamba per Napoli di faccia, questo di certo è stato
scritto al signor Calandrini per doi mani di lettere, che a Dun-
cherchen non vi erano navi per imbarcar genti, et che là
non se ne era manco trattato di quello succederà
ne darò riverente conto alla Serenità vostra; così piacesse
a Dio, che con l’augurar, come faccio alle Signorie vostre eccellentissime
felici la santissime feste di Pasqua, potessi anco
dirle la certa partenza dei suoi vasselli, la quale spero
che non possi tardar più, che della prossima settimana
dovendo appresso dimani questi che sono qui partir
verso il Tessel, se però non succede qualche nuovo impedimento 
--- page 101r---
 o per l’istesse feste di Pasqua, o per altro che prolunghi
qualche dì divantaggio; che Dio non lo permetti. Gratie etc.
Da Amsterdam a’ 9 aprile 1618
di vostra Serenità
humilissimo et devotissimo servitore
Christofforo Suriano

--- page 101v---


--- page 102r---


--- page 102v---
Al serenissimo principe di Venetia
2da n° 25

