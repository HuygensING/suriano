
--- page 083r---
n° 22
Serenissimo Principe
il giorno doppo ’l mio ritorno di Amsterdam, che fu
martedì a notte ricevei le lettere della Serenità vostra de’ 9
de’ quali scrissi star in espettatione. Sopra il particolare
del colonello Anstenraedt con quanto dissi doppo lo
stabilimento del contratto con esso, et anco ho aggiunto
secondo l’occasioni si sono ridotte le cose in termine,
che sin qui non mi è stato da loro parlato di alcuna cosa
né altri discorrono di vantaggio. Et io mi tacerò
et quando dal signor principe Mauritio, che ancor sta
in Gheldria, o da altri mi fosse fatto alcun
moto, che non credo risponderò in conformità di
quanto la Serenità vostra mi commanda; et procuro anco
colla prontezza dell’esborso a parte a parte di
denaro per l’intartenimento delle truppe, che s’intende
però per la prima mesata di chiuder la bocca a
tutti, et sin qui ho avviso, ove sta in guarnigione
la soldatesca si contentano.
Per li ottanta fanti sopranumerarii alli mille stava
il Colonello attendendo, che la risposta portasse,
che vostra Serenità prima del partir di qua dichiarisse,
che fussero accordati, et me ne addimandò avanti 
--- page 083v---
 hieri, che fu meco. Essi ottanta fanti verranno provisti
quanto ai viveri doi patroni dei vasselli per esser ribatuti
secondo il deconto al Capitano, et se ben si è parlato chiaro
nella scrittura, et anco più d’una volta a bocca, non sarà
però, che dovendo esser licentiati non pretendi il Colonello
o il Capitano che li ha levati esser sollevato da detta spesa
et forse anco qualche donativo di maniera che io stimo per
il mio debol senso, che sarà bene, che vostra Serenità li ricevi
in servitio, et se ben spero, et posso dir m’assicuro, che
coll’aiuto di Dio la risposta delle presenti verrà che
saranno partiti li vasselli se non continuano, o non
succedino alla mia poco buona fortuna nuovi mali incontri
in ogni modo me ne potrà per abondare dir il suo se
perché io procurerei poi se arriva a tempo l’avviso (che
Dio non lo voglia di accordar, che almeno il denaro
per la levata di 12 fiorini et mezo di donativo per testa
non havesse ad essergli contato né di qua né di là quando
per ciò si possi far con riputatione della Serenità vostra.
Sapranno li soldati tutti quello, che doveranno haver per lo
stipendio perché il Colonello con li capitani consultorono insieme
che secondo la qualità dei soldati tanto loro fosse promesso 
--- page 084r---
 di stipendio dai dodici fiorini per mese fino alli 15 et
18, et m’assicurò esso Colonello, che haverebbe messe
le cose in tal punto, che vostra Serenità non haverebbe havuto
fastidio, né sarebbono successi coll’aiuto di Dio dei disor-
dini passati.
Qui s’era intesa l’amutinatione di soldati del conte di Levenstein
né vi è chi se ne sia meravigliato per il molto tempo
che sono stati imbarcati, et la pretensione che
havevano di esser entrati al soldo subito havuta
la mostra. Questo anco mi ha condotto a scriver
humilmente alla Serenità vostra quanto si contiene di sopra
per li ottanta fanti sopranumerarii.
Non mi è stato più parlato per il pagamento delle navi
che han condotto il detto Conte ma io non ho lasciato però
con quello mi significa in questo particolare di far
constar l’invalidità della ragione de’ patroni, et
portionevoli d’essi di pretender dalla Republica per quei
rispetti, che ella m’aggionge, et altre volte ho portati
anco in conformità. Continuerò a sostener il giusto
et disimprimer da me stesso, o con altro mezo quelli
che havessero diverso senso, et procurerò, che ognuno resti 
--- page 084v---
 pago della buona volontà della Serenità vostra, la quale da
chi non è interessato è conosciuta tale, et anco gl’interessati
stessi in tanto si muovono in quanto l’interesse li spinga
et la speranza di esser sollevati da vostra Serenità dà fomento
alla pretensione.
Con una lettera de’ 5 marzo mandai un estratto
di alcuni conti del Quingetti con che si presuponeva
haver pagato per il conte di Levenstein in diverse partite
la summa di 54 mila ducati. Dissi che non sapevo se così
fosse, come meno al presente ne sono assicurato se non
per quanto si vede nello stesso conto. Questo so bene
che molti, et molti corrono, et dimandano sodisfattione
o la vorrebbono de’ crediti, che hanno col Conte se la
polizza è sufficiente si vede che resta il Quingetti
creditor del Conte; può esser che siano usciti dalla
sua cassa li denari, ma che in altro siano stati distribuiti
da Alessandro Vandenbergh, che per servitio di detto Conte
onde starà alla prudenza della Serenità vostra far quello
che stimerà proprio a sollevo di questo povero mercante.
Il padre dello Stick ch’è costì si trova ancora in Prussia
appresso il marchese di Brandemburgh, et il residente 
--- page 085r---
 di esso Principe manco si trova nell’Haya; ma opportu-
natamente non mancarò di far constar la poca ragione,
che ha detto Stich di far compianti; et di pretender ciò
che non li spetta di ragione. All’illustrissimo signor savio di Terra-
ferma di parte con quest’ordinario della ricevuta
delle sue lettere intorno ciò come anco di quanto occorre per
l’assicuratione de’ vasselli in conformità di quello ne scrivo
alla Serenità vostra colle altre mie, essendone stato così ricercato
da sua Signoria illustrissima.
Già vostra Serenità haverà inteso dalle mie de’ 4 marzo quello, a che
necessariamente condescesi con quelli venuti col governator di
Nimeghen, et spero, che le prime lettere di lei mi por-
teranno haverlo ella trovato buono poiché ha mostrato
di contentarsi, ch’io condescendessi come da me a
qualche donativo, che feci più honestamente che puoti.
Il Studer è già partito per costì. Me lo scrive il Pasini con
lettere della passata settimana con dimostratione di suo
particolar contento per il servitio, che si promette esser la
Serenità vostra per ricever da quel soggetto, che non può tardar
molti giorni a venirle a piedi. Il medesimo Pasini ha
anco eccitato doi altri soldati di valore a rendersi 
--- page 085v---
 al servitio di vostra Serenità, et essi anco sono partiti per costì; et
quanti può egli trovare, che siano buoni per servirla
li eccita, et li essorta a non perder l’occasione. Et ella può
con ragione haver accetta la persona di lui, come
per sua benignità mi dice: perché la devotione con che
la serve lo merita; et per renderlo anco più consolato
et infervorato nel servitio di quella serenissima Republica so che
vostra Serenità si compiacerà, ch’io li faccia qualche altro donativo
che li servi almeno per un vivo testimonio della sua
gratiosa munificenza. Gratie etc.
Dall’Haya a’ 2 aprile 1618
di vostra Serenità
humilissimo, et devotissimo servitore
Christofforo Suriano

--- page 086r---


--- page 086v---
Al serenissimo principe di Venetia
2da
n° 22 comincia n°
21 fin 23
Sigillo

