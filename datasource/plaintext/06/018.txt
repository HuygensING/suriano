
--- page 113r---
Prima
n° 28 fin 29
Serenissimo Principe
hora parmi di veder già tanto avanzata questa speditione,
che mi giova sperare esserne ben presto a capo: poiché
hebbi hieri avvisi di Amsterdam speditimi in diligenza
dai signori deputati dall’Amiralità, che non restava più alcuna
nave al Pampers, et tutte erano passate in Tessel, et
che con ogni celerità si sarebbe avanzato l’imbarco
delle provisioni de’ viveri, delle artiglierie, et altre
munitioni da guerra, et mi haverebbono poi fatto
sapere il giorno, che dovessi transferirmi in Amsterdam
per passar in Tessel a far la revista delle genti in nave
tanto da marina, che del reggimento del signor colonello
Anstenraedt; et piacendo a Dio, voglio sperare, che
la settimana ventura queste navi tutte faranno vela in mare.
Mentre mi mettevo in ordine doppo spedito il dispaccio
della passata settimana n° 26 fin 27 (che sarà qui ag-
giunta in replica) per andar a Roterdam mi
sopravenne un messaggiero di quei signori che m’invitavano
al dar delle mostre ai capitani et marinari delle
tre navi che sono in quella riviera. Mi vi conferii
il mercordì, et steti là fino al giovedì sera, dando 
--- page 113v---
 quegl’ordini, che stimai li più proprii, et necessarii, alli
quali aggiungerò anco di vantaggio affineché questi tre
vasselli si conduchino a Plemua, o qualche altro luoco in
Inghilterra ad attender quelli che usciranno dal Tessel per
caminar uniti; se ben credo che già le
navi noleggiate dall’eccellentissimo signor ambasciator Contarini siano partite
davendomi scritto sua Eccellentia molti giorni sono, che
erano del tutto spedite, né aspettavano, che ’l buon
vento per uscire. In queste acque non possono capitare
perché sarebbe un tornar a dietro; ma tutta quella
diligenza, che potrò fare per far pervenir all’Amiraglio
di quella flotta il commandamento della Serenità vostra manda-
tomi in sue lettere de’ 6 dello stante, la userò; et
volontieri vorrei, che andessero uniti quelli con questi
vasselli per causa dei pirati, havendo scritto il
capitan Quast, che haveva veduti da settanta vasselli
corsari ben armati, et che ognuno passava li cento
quaranta, et cento cinquanta lasti, et altri dovevano
unirsi con questi talché sarebbono stati in numero
di cento in circa et scrive il medesimo Quast, che li vasselli
de’ mercanti non debbano andar disuniti; ma 
--- page 114r---
 far il viaggio insieme altrimenti al certo sarebbono predati.
Io ho havuto l’avviso da sua Eccelentia per mezo di uno
dei capitani di vostra Serenità che me lo ha detto per nome di lei
et poi questa mattina, ella medesima me lo ha confirmato: sopra che avvertirò molto bene l’Amiraglio, et gl’altri
capitani a caminar cauti, star sull’avviso, et evitar
il pericolo, che potesse avenirle. Forse che queste
novelle daranno vigore alla risolutione di questi signori
d’ispedir prontamente li loro vasselli, che sono in ordine
et hanno già tre settimane passate data la mostra.
Sotto questo pretesto de’ corsari, o per altra impresa, che non
se ne sono lasciati molto intender ho penetrato esser
partiti verso Amsterdam alcuni per comprar vasselli
così m’è stato riferto; ma non sono però del tutto assicurato,
et s’è vero dubito, che sia servitio del viceré di Napoli,
procurerò di cavarne il certo; ma in tanto per abondare
non lascierò questa sera coll’occasione d’ispedir in
Amsterdam di avvertirne
li signori dell’Amiralità, et ispedir anco in Encusen per
tal effetto; se ben veramente gl’uni, et gl’altri di quei 
--- page 114v---
 signori stano molto avvertiti, havendone havuta particolar commissio-
ne dalli signori Stati. Ho avviso in conformità di questo,
che li signori dell’amiralità di Amsterdam hanno fatto chimar
a loro quel Capitano che condusse il vassello maltese, et che si
lasciò intender haver ordine dal duca di Ossuna di far
preparatione, o compreda de’ vasselli, et li hanno espressamente
prohibito di non far alcun tentativo, ha risposto, et
promesso che non si muoverà a far alcuna cosa se non darà
loro parte di tutto. Vostra Serenità haverà inteso s’è vero
che ’l detto Viceré ha compri quei tre vasselli di questi
paesi, li quali haveva trattenuti come ella sa, et per essi
haveva sborsata una buona summa di denaro. Mi scrivono
li signori di Amsterdam, che li patroni delle navi erano stati
necessitati a questa vendita; et che esso Viceré si era
risoluto alla compreda per levar di qua le cause dell’
indoglienze contra lui, o il suo Re, et per liberarsi dalle
pretensioni; dando ad intender di voler impiegar
essi vasselli (et gl’altri, che ha) in una impresa contra
Turchi; cosa, a che vi si presta poca fede, et molto
più chiara a vostra Serenità ch’è sopra il luoco.

--- page 115r---
Con l’ultime lettere di Brusselles ho che ancor non si faceva
la levata de’ Valoni, né si credeva doversi fare così presto
essendosene scritto in Spagna, di dove si aspettava l’ordine
stimando sue Altezze non essere a proposito, che si lasciassero
levar in una volta quattro milla fanti, et così snervar
il Paese, et sprovederlo per qualche bisogno, che ne
potesse havere. Doi milla Valoni sono procurati da
quel de la Gamba, et altri doi milla dal signor Lanoya
parente della fiaminga del duca di Ossuna, venuto
ultimamente per tal effetto, che volendone esser il conduttore
non è stimato buono dalle Altezze sue.
Partite le navi non mancarò di mandar alla Serenità vostra
distinta, et chiara nota di tutta questa speditione
tanto per le qualità, et valor delle navi sopra le quali
non aggiungo con queste più di quanto scrissi la
passata settimana non havendo per la distanza
de’ luochi potuto haver maggiori particolari; quanto
per la qualità della marinarezza provisioni de’ viveri
munitioni; et insieme quanto occorre intorno alla
soldatesca; et procurerò, che tutto segni in maniera
tale, che vostra Serenità se mai sarà possibile non habbi 
--- page 115v---
 ad haver pensiero; et per tal effetto procurerò prima del
partir dell’una, et l’altra militia, che resti rimossa ogni
difficoltà, che si potesse rancontrare.
L’amiraglio Chercoven partì avanti hieri da me per Amsterdam
di là passerà in Tessel per solecitar l’ispeditione, et l’imbarco
anco delle militie, et già ho avviso, che una compagnia,
che era in Encusen colla commodità, che haveva a
quella riva s’imbarcava in doi vasselli.
Il colonello ancora è partito questa mattina per imbarcar le
sue genti, et far imbarcar le altre. Et di qua alla
Mosa per mercordì, o giovedì spero che le tre navi
haveranno il carico dei loro soldati, havendo al partir
mio lasciati li vasselli in tale stato, che poco li mancava
a ricever le loro provisioni.
Procuro, che parti qualcheduno per far servitio a vostra Serenità in
conformità del desiderio di lei. Un
vecchio capitano sono trentaquattro anni che porta
l’armi è risoluto di far il viaggio, ancor non li ho
accordato stipendio; ma sono dietro per condurvelo, et
lo farò con quel vantaggio, che potrò maggiore.
De’ petardieri non trovo cosa buona in questi paesi ne ho 
--- page 116r---
 parlato a sua Eccellenza che mi ha detto, che se voglio de tali genti
bisogna praticar in Francia, o nel Delfinato, che di là
sono li migliori, et li più valorosi, et corraggiosi; aggiungendo se
quand’io ne havessi bisogno li procurerei da quella
parte. Vostra Serenità però potrebbe farne scriver alli eccellentissimi
signori ambasciatori cons(iglier)i, et Zeno per esser ben servita, et particolarmente
dal Delfinato essendo quivi li migliori, come sua Eccellenza ha detto.
Io in ogni modo non macarò di continuar la diligenza
per veder di haver soggetti per servitio di quella serenissima
Republica per la cui essaltatione pregarò il signor Dio, che conservi
prosperamente, et felicemente la persona della Serenità vostra
che hora la rappresenta come capo con particolar gusto,
et consolatione dell’animo mio. Gratie etc.
Dall’Haya a’ 23 aprile 1618
di vostra Serenità
humilissimo, et devotissimo servitore
Christofforo Suriano

--- page 116v---
Al serenissimo principe di Venetia
prima
n° 28 fin 29

