
--- page 012r---
Replicata
3a
n° 13
Serenissimo Principe
ha il signor principe Mauritio havuta mercordì la copia del testamento
del già Principe suo fratello nel quale è instituito herede universale
di tutti li beni paterni. Et non ostante, che sua Eccellenza sia nata di
altra madre, in ogni modo per il detto testamento resta patrone
del contado di Buren, et altri beni, che erano della madre
del Principe morto ordinandolo esso così nel detto testamento
con conditione però, che morendo senza figli legitimi capiti
il tutto nella persona del principe Henrico. A questo
testamento con artificiosa maniera è stato attaccato un
codicilo che ben si scuopre essersi fatto espressamente per escluder
del tutto sua Eccellenza dai beni, che sono in Brabant, et nel resto delle provincie soggette alli serenissimi arciduchi, et ne viene
instituita perpetua herede madama Leonora di Borbon
sorella del principe di Condè moglie del già detto principe
di Oranges. Si comprende anco molto bene esser il detto
codicillo stato fatto all’impressa, essendo mancante, et
caduco per sé stesso in molte parti. Il principe di
Oranges per accidente di offesa fattale da un suo cameriero
nell’interiore nel mettergli un crestiero in 24 hore fu
privo di vita, essendosi putrefatto incontinente la parte
offesa, onde non hebbe maggior tempo, che di pensar all’
anima sua, et non ad altro, il che compreso da quelli, che
havevano in intentione di far la bo[tt]a formorono
una scrittura in forma di codicillo. Morte il Principe
a’ 21 febraro et la scrittura comincia in francese questo
dì 23 febraro 1618 il signor principe di Oranges fatti venir
alla sua presenza etc., et continua, che haverà la signora
Principessa sua moglie per la sua vedovanza, oltre 
--- page 012v---
 quello, che sta espresso nel suo testamento ch’è 16 mila fiorini d’entrata altri
20 mila ma prima era scritto 10 mila nell’originale, et poi cassato fatto
20 mila. Le lascia 4 signorie, che possono render da 24 mila fiorini per
anno nomina diverse terre in dono tra quali per equivoco si
mette Herental città di ragione dei serenissimi arciduchi in luoco
della terra di Heristal, che era del Principe. Le fa un donativo
di 200 mila scudi da pigliarli in contanti dove, et sopra che ella li
vorrà havere. La fa patrona in perpetuo della casa di Brusseles
che vale intorno 60 mila scudi come anco di tutti li mobili, che […]
sole argenterie, et gioie vagliono più di 150 mila fiorini, et nel testa[mento]
non è beneficiata, che della metà. A questo codicillo si sono
sottoscritti tre, o quattro cavalieri dell’ordine del Tosone, et qualche
altro signore. Vi era nominato un sacerdote, che chiamato alla
lettura ha ricusato di esservi presente, et fatto cassar il suo nome
et sorridendo mi disse il signor principe Mauritio è stato un prete
huomo da bene, anco di questi si trovano nella vostra religione.
Disse poi quei cavallieri hanno fatto parlar un morto acce[n-]
nando alla data del codicillo, et hanno fatto dir de sì a[l]
Principe mio fratello ancorché non lo volesse o lo potesse dire.
Chiara, et espresse si conosce la caducità della detta scrittura
per quanto è detto di sopra; ma quello, che la fa più caduca è una
particolar dichiaratione, che doi, o tre volte è replicata dal principe
di Oranges nel testamento, che non vaglia altro testamento, o codicillo
se non sarà sottoscritto di sua mano, il che conforma anco
con un placart degl’istessi arciduchi, che particolarmente annula [li]
testamenti, et ultime volontà fatte dagl’istessi testatori se non
saranno sottoscritte come è il sudetto testamento che fermò di sua
mano esso Principe subito che sentì, che poteva sperar poco 
--- page 013r---
 della sua saluta. Non ostante tutto questo mi ha detto il signor principe
Mauritio, che havevano li serenissimi arciduchi dato il possesso alla signora
Principessa sua cognata, et tutto è fatto per escluder lui dal beneficio
dell’heredità; ma particolarmente dalle terre, et signorie che sono nel Bra-
bant, nel Lucemburgh, et altrove, poiché nel codicillo non si tocca
alcun altro luoco, che sia fuori del dominio di sue Altezze. Stante il
detto possesso bisognerà, che sua Eccellenza contesti lite, et mi ha detto, che dovea
mandar in Brabant; ma che se bene si promette assai della
bontà dell’Altezze loro: tuttavia tiene per fermo, che si seguiterà
nell’ingiustitia, che però starà a vedere per risolver poi quello
che si stimerà a proposito. Et qualche spirito inquieto riputando,
che ’l signor Principe habbi ad haver del contrasto forma anco
giudicio, che questo non habbi ad accommodarsi, che con la
forza et con la spada. Si starà a veder l’essito. Et io
giudicando tutto ciò degno della notitia della Serenità vostra non
ho voluto tralasciar di significarglielo riverentemente. Gratie etc.
Dall’Haya a’ 4 marzo 1618
di vostra Serenità
humilissimo, et devotissimo servitore
Christofforo Suriano

--- page 013v---
Al serenissimo principe di Venetia
replicata 3a
n° 13 comincia n° 11

