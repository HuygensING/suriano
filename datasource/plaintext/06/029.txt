
--- page 209r---
n° 38 sola
Serenissimo Principe
oltre la lettera, che scrissi hoggi otto alli 3 et sarà qui aggiunta in
replica ne ispedii anco un’altra con buon occasione per la via
d’Anversa a’ 6 mandando ad essa aggiunti con l’instruttioni
mie, et dei signori delle Amiralità date all’amiraglio Kerckoven
et colli rolli della marinarezza, li rolli anco delle compagnie
della soldatesca; et le quietanze del colonello Anstenraedt
de’ denari havuti da me; et inviando con queste la replicata
delle medesime lettere de’ 6 saranno annessi li detti roli, et
quietanze; poiché per quello, che tocca alli vasselli mi
riservo mandarlo con le altre scritture che havevo dai
signori delle Amiralità, essendomi stato impossibile il ritirar
ancor altro di quello, che ho inviato; et a dir la verità
sono in questi paesi troppo flematici, poiché né
l’instar con la viva voce, né il solecitar con lettere
fa gran effetto perché le genti si tirino giù del passo
ordinario. Io aspetto un conto preciso di tutto, et ne
ho fatta far instanza, et spero pure, che haverò un
giorno il tutto da quei magistrati.
Io ricevei hieri le lettere dell’Eccellenze vostre delli 19 con gl’av-
visi dello stato delle cose d’Italia, et perché non mi
pervenero così opportunamente, come haverei desiderato
feci tra particolari capitar gl’andamenti, et gl’artificii
di don Pietro, et del duca d’Ossuna, et per consequente 
--- page 209v---
 di quelli, che loro commandano, pensando di dover dimani
far io lo stesso ufficio in generale per svegliar nell’animo
di questi signori il sentimento al bene universale, et all’interesse
commune.
Se ben per quello si vede in questi tempi qui hanno che far
assai per trovar rimedio agl’intestini disturbi. Et non
ostante, che ’l signor ambasciator di Francia habbia con replicati,
et triplicati ufficii a nome del suo Re efficacemente
essortati questi signori et nella general assemblea dei
Stati, et nella particolar di Holanda, non ha sinhora
avanzato altro, che di sentir a laudar li concetti, et la
buona volontà del suo Re, come anco, che accordano
la medicina esser necessaria, ma non si sano risolver,
né vi è chi la vogli prender.
Dimani cominciarà a riunirsi la Congregatione di Holanda
et in tanto sono comparsi nell’assemblea de’ Stati
Generali molti deputati straordinarii delle altre
Provincie mandati espressamente per questo negotio
per il quale è venuto anco il signor conte Guglielmo di Nassau
che arrivò venerdì, et fu hieri a visitarmi. Egli adhe-
risce alla parte di sua Eccellenza: in ogni modo dalla
prudenza di lui si promette l’universale grandemente
per trovar ripiego al sopir di queste controversie fatte 
--- page 210r---
 già di ecclesiastiche politiche, et hora quasi che particolari
parendo che l’assemblea dei Stati Generali si riduca più per
legger, et sentir querelle, et libelli, che per altro più grave
, et importante negotio alla conservatione di questa libertà.
È buon pezzo, che ’l magistrato di Leiden tiene una guardia
alla casa della città, et alle porte per propria difesa
et per contener in freno la borghesia. Ultimamente
unitisi alcuni borghesi indussero un marangone
ad andar a presentar richiesta al magistrato perché
sollevasse la città dal gravame di quella guardia
come non necessaria. Fu udito, et fatto poi partir
con buone parole; ma quelli, che lo attendevano a
basso, mostrando non contentarsi cominciorono tumul-
tuare, et far insolenze alli soldati, onde si attocorono
insieme; ma perché non hebbero il seguito di assistenza
che si promettevano dalli altri borghesi convenero
ceder alla forza de’ soldati, et si ritirorno con restarne
però feriti tanto degl’uni, come degl’altri; et il
marangone (che fuggì) è stato bandito con pene gravi
per vinti anni dalla città, et contorni di Leiden.
Anco a Delft alcuni di quei cittadini vogliono, che
il magistrato sottoscrivi, che assente ad haver un
sinodo nationale. Sopra che verte al presente la 
--- page 210v---
 difficoltà, et affaticano quelli delle altre Provincie, et la
più gran parte dell’Holanda lo vuol provinciale
et così passano le cose.
È arrivato qui un ambasciator di Moscovia viene a rappresentar
lo stato del suo Principe, et a metter in consideratione
il danno, che l’anno passato, et presente egli ha ricevuto
dal Polacco, et che se si avanza ancor di vantaggio sarà
con pregiudicio grande del re di Svetia confedertato a
questi stati, et grandissimo del comercio, che hanno li
mercanti di questi paesi nella Moscovia. Sarà arrivato
in mala congiontura se pensasse ritrar danari da
questa parte; quando però gl’interessati mercanti
per il profitto in quelle Provincie non s’inducessero a
contribuire.
A chi dimanda qui al presente denaro non è prestata
buona orecchia; ma ben a chi ne afferisca; come
è riuscito cara alli signori Stati l’ultima espositione
che fece il signor ambasciator di Francia, nella quale diede
conto, che sua Maestà haveva deliberato di esborsar
per l’intartenimento di queste compagnie cento milla
scudi in circa restanti del 615 et cento milla per la
metà di quest’anno, dicendo che vostra Maestà haverebbe
volontieri sodisfatto per l’intera summa dal 615 in 
--- page 211r---
 qua; ma che li affari del Regno non glielo permetteva.
Se ben haverebbono questi signori desiderato haver tutto
in ogni modo si contentano anco di questo.
Il medesimo signor Ambasciatore fece instanza a’ signori Stati perché si
contentassero, che quel Cavallier francese, del quale
scrissi alla Serenità vostra la passata settimana, potesse haver
in compreda una delle navi da guerra del Paese ve-
nute ultimamente col capitano Quast. Sta attendendo
la risposta, né sa ancor a che si risolveranno mentre
vogliono, che ’l Quast ritorni fuori, et non vi sono ad ordine
altre navi da guerra.
Io sto tuttavia occulato nel veder quello che segue di
simil comprede, et essendo ultimamente stato avvertito, che
la nave di Serdan non è desiderata dal detto Francese, et
che vi è qualche altro compratore, ho fatto capitar
l’avviso all’assemblea dei signori Stati, li quali per quanto
ho cavato dal secretario loro, nel scriver per informatione alli
signori dell’Amiralità sopra l’instanza del signor Ambasciator francese
hanno aggiunto che sia detto per sempre, et espressamente
ordinato, che invigilino, che non sia fatta alcuna compreda
o noleggio, che possino haver sospetto, che habbi a
succeder in pregiudicio di vostra Serenità. Io in ogni
modo replicarò gl’ufficii, et raccorderò anco alli signori Stati 
--- page 211v---
 per haver la risposta a quanto le ricercai a nome di lei
questi giorni passati per la prorogatione del tempo al
servitio delle navi sopra che non ho inteso, che l’Amiralità
habbino ancor rescritto.
Già deve esser arrivato a Londra il signor ambasciator Carleton essendo
partito giovedì passato per quella volta. È stato presentato
di una colana d’oro, la quale nel pigliarla disse, che la riceve-
va con pretesto di non riceverla come ambasciator che parte; ma
che vadi per tornare, et che così l’haverebbe potata al
suo Re perché ne disponesse. Se ben publicamente ha detto
che sarebbe tornato fra doi mesi; ho però scoperto, che
forse non sarà qui per la fine di ottobre; né so che habbi
lasciata qui persona di qualità per gl’affati, che potessero
succeder havendo menato seco anco uno di questi paesi, che
gli serviva di secretario. Non è molto contento, et parlando
meco della licenza che ’l signor cavallier Uton ha richiesta di
repatriare parve, che non si mostrarebbe alieno di tornar
anc’egli a resieder costì; se ben me lo ha detto fra denti.
È partito di qua per la sua chiesa il vescovo di Oranges
profittando haver havuta ogni compita sodisfattione
di quanto desiderava dall’Eccellenza sua per l’auttorità, et
imunità della sua diocese toccante la religione
catholica romana; ben haverebbe voluto poter 
--- page 212r---
 portar seco l’editto in questo particolare ma sua Eccellenza li ha data
parola; et dicono anco per scritto, che ordinerà persona
espressa a tal effetto, che confermi li privilegii a’
catholici, et che non habbi ad esser inovata alcuna
cosa; ma tutto sia in materia della religione, come
era in tempo del defunto Principe suo fratello.
La principessa d’Oranges cognata dell’Eccellenza sua si è risoluta
di tirar il processo, et le sue pretensioni in Borgogna
sperando, et promettendosi forse di haver quivi il suo intento.
Ha detto il signor Principe, che anco là haverebbe fatte
constar le sue ragioni; se ben molto ben prevedeva
che queste erano pratiche spagnole, che non havevano
altro per fine, che di tirar la cosa in lungo per cavar
beneficio dal tempo, o eternar la contesa. Gratie etc.
Dall’Haya a’ 10 giugno 1618
di vostra Serenità
humilissimo, et devotissimo servitore
Christofforo Suriano

--- page 212v---
Al serenissimo principe di Venetia
n° 38 sola

