
--- page 326r---
n° 48 sola
Serenissimo Principe
sarà qui aggiunta tradotta dal fiamingo la risolutione de’ signori
Stati intorno la continuatione delli 12 vasselli nel servitio di
vostra Serenità. è ella per sei mesi ancora per quel rispetto altre volte
scritto da me alla Serenità vostra; ma con parole tali, che ben si
comprende, ch’ella potrà far capitale di haverli per quanto
tempo vorrà in suo servitio; et quando non vogli più che
sue Eccellenze impieghino il loro credito particolare; ma trovi mercanti
che rispondino o li stessi marinari, et partionevoli non ricerchino
conoscendo in effetto esser ben pagati sarà libera da replicar
l’instanza per maggior prorogatione di tempo.
Io con opportuna occasione non mancarò di render gratie a’ signori
Stati di quanto hanno sin qui fatto per compiacer la Serenità vostra.
Aspetto ancora da Amsterdam li conti, et sono dietro al far tradurre
quelli, che mi attrovo, et al cavar da essi ciò, che deve esser
fatto buono o da’ patroni dei vasselli, o dalli stessi marinari,
et soldati ancora a vostra Serenità. In tanto sarà proprio della
prudenza dell’eccellentissimo signor Capitano generale il deputar persona espressa
che habbi cura del far render conto ai capitani dei vasselli
delle munitioni, et apprestamenti imbarcati in conformità
delli inventarii, et tenir nota di quanto sarà adoperato
per servitio, et mantenimento del vassello per ribatterlo nei
mesi di paga del noleggio.

--- page 326v---
Con occasione di nuova instanza, che questi interessati hanno fatta
di haver da’ signori Stti le replicate delle loro lettere per vostra Serenità toccante
l’affare del signor conte di Levenstein, s’è proposto da alcuni, che
sarebbe necessaria la missione di soggetto, che resiedesse a nome
loro appresso di lei; ma non passò avanti la cosa tronca la propo-
sitione da alcuni, che dissero, che si doveva attender ancora
qualche tempo, et questi sono del partito arminiano. Et
così questo contraria nelle cose all’altro partito con le
solite passioni.
Sono partiti per Utrechet li deputati di quella Provincia, non vi
restando qui alcuno di essi. Mi disse il signor conte Guglielmo
di Nassau, che pareva già fossero di un’ottima volontà
di licentiar la soldatesca nuova, che havevano levata
nella detta città, et così dar essempio di far anco nell’
altre città di Holanda; ma che poi sedotti dal signor Bernvel
erano partiti altrettanto irresoluti, havendoli essortati
a trattenersi, facendo loro apparere, che sarebbe
stato un precipitar in questo affare; ma che dovevano
aspettar ancora un poco: perché sarebbono stati sempre
a tempo di far quello havessero stimato il meglio fondato
sopra gl’ufficii, che possi portar qui coll’auttorità del
christianissimo monsignor di Boisise, che verrà l’Ambasciator straordinario et 
--- page 327r---
 deve arrivar questa settimana. Li contraremonstranti sempre
più prendono gelosia della venuta di questa ambasciata
impressi, che sia stata promossa, et eccitata ad instanza del
signor Bernvel, et di quelli del suo partito. Et più perché il soggetto
sia catholico, che maggiormente mette in sospetto questo partito.
Mando qui aggiunto un translato di lettere di monsignor di
Langarach capitatomi alle mani; et sarà per quelli dell’
Eccellenze vostre che havessero gusto d’intender ciò ch’egli scrive
intorno la commissione, che sopra questi affari, et altri have-
rà il detto signor di Boisise.
Dimani per quanto m’ha detto il medesimo il signor conte Guglielmo
doverà partir sua Eccellenza verso Utrechet, ove hoggi quei signori
fanno una riduttione generale per trattar sopra questo punto
del licentiar la detta soldatesca, et ivi si conferisce per
remonstrarli il beneficio, che cavarà il Paese dal tal
licenza, per farli persister nella risolutione che pareva
prima havessero fatta, et confermarli in opinione,
che non si muove che per la quiete, et servitio di
questa Republica.
Non sono li signori Stati Generali quieti meno gl’altri sano quello,
che debba riuscire di questo affare assai fastidioso
et da una gran parte viene attribuito il male a monsignor

--- page 327v---
Bernvel, che ha dato anco qualche sospetto poiché doppo
la partenza de’ deputati della provincia di Utrechet sia
passato al suo luoco di piacere, ch’è vicino a quella città
sotto pretesto di ricrearsi così gl’adossano; ma con fine
di praticar quelli del magistrato, et altri perché
insistino nel voler mantener
li Wartgelderds, che così chiamano questa soldatesca
stipendiata ad tempus, o come dicono per provisione.
Li stati di Bohemia hanno qu spedite loro lettere con le quale rappresenteranno
la serie del fatto, et la ragione de’ loro motivi; dicendo in
sostanza, che in occasione, che dovessero esser
oppressi si promettevano, che haverebbono havuta di
qua assistenza di consiglio, di gente, et di denari:
propositione nella quale riguarderanno molto bene
questi signori d’interessarsi.
L’opinione corre qui, che senz’altro habbino ad accomordarsi
quelle differenze; tutto starà per quanto viene da
questi signori considerato qual sicurtà potrà dar l’Imperatore
che sia sufficiente, et nella quale possino in generale, o
in particolare fidarsi di non ricever offesa.
Il conte di Buquoi è stato chiamato dall’Imperatore al suo servitio
fu spedito in Spagna per haverne l’assenso, et in tanto 
--- page 328r---
 ha egli havuto da sua Maestà cesarea si contenterà di
dargli ogni sodisfattione che desidera, sei milla scudi di
aiuto di costa per il viaggio; et doi mille per mese mentre
starà in Alemagna; et il serenissimo Alberto per la parte
sua contenta, che vi vadi quando vi sia il placet
della Maestà Catholica, ch’è quello che si aspetta.
Questo mi viene scritto dal Pasini, il quale anco mi aggiunge
che gli si era rappresentata occasione, che l’ingegnero Gioseppe
Gomorini, che si trova al presente in Francia al servitio di sua Maestà
christianissima, si lascierebbe consigliar di passar al servitio di vostra Serenità
aggiungendomi, che me lo scriveva per il zelo, et desiderio
che haveva, che vostra Serenità havesse così buon soggetto
presso di lei et perché più volte era stato solecitato
dall’eccellentissimo signor ambasciator Giustiniano che vedesse di condurvelo.
Mi prega di secretezza, et di prestezza nella risposta. Io
di questo soggetto scrissi a vostra Serenità all’ultimo agosto, poi
all’ultimo ottobre 1616 toccante quello a che vostra Serenità
havesse bisognato che condessendesse, et per stipendio, et
per titolo per haverlo.
Il conte Gio. di Nassau fratello del morto conte Gio. Ernesto resta
condotto al servitio del Catholico con tre milla scudi di
stipendio, et le promesse solite de’ Spagnuoli di avanzarlo.

--- page 328v---
Da essi è chiamato il giovane principe di Oranges. Stimo che
doi cose lo habbino attirato da quel partito l’una il voler
far dispetto a questi signori, et l’altro per assicurar in ogni caso che
li beni, che sono dalla parte delle provincie suddite ai
serenissimi arciduchi di ragione della casa di Nassau non cadino
che in lui per ogni accidente. A queste si aggionge una terza
causa, che amando grandemente la figliola del principe di Ligni
con questa occasione l’haverà per moglie, non restando, che
accommodar alcune differenze, le quali difficultano il termi-
nar questo negotio, et per esse è stato spedito in Alema-
gna al signor conte Gioanni suo padre.
Il signor principe Mauritio per li beni, che sono dalla parte delli arci-
duchi è ancora tenuto in contesa; anchi che sue Altezze hanno
posto presidio in doi picciole piazze di sua ragione
di maniera che sua Eccellenza ne resta mal contenta; come anco
perché a monsignor di Marchet, ch’è ritornato di Francia
non habbi sua Maestà christianissima dato il possesso del feudo di quel
pedaggio sopra il Rodano per il quale lo haveva inviato.
Ma sia stato riservato il darle sodisfattione et agiustar il
tutto con monsignor di Boisise. Si pensa, che sua Maestà vorrà obli-
gar l’Eccellenza sua (per haber ciò che desidera nel suo particolare)
ad aiutar anc’ella Boisise o non esserli contraria 
--- page 329r---
 perché spunti all’effetto degl’ufficii per li quali è qui
da quella Maestà mandato.
Già alcuni giorni arrivò nel Paese il capitan Steven Coop, che ha
servito vostra Serenità nel reggimento del già conte Gio. Ernesto di Nassau.
Si è fermato a Grave, sin tanto che da sua Eccellenza è stato assicurato
che non haverà molestia dal fratello di monsignor Coulena.
Fu sabbato a vedermi, et con parole piene certo di devotione,
et di riverenza, et d’obligo a vostra Serenità mi confermò che
viverà eternamente servitore a quella serenissima Republica, et
che haverebbe tenuta la parola data di lasciarsi
impiegare in suo servitio sempre, che l’occasione si offerirà
et da lei li sarà commandato. Haveva al collo la
catena della quale ella gli ha fatto presente, et m’ha
affermato, ch’è restato in tutte le parti sodisfatto.
Mentre stavo scrivendo ho ricevute nuove lettere dalli signori
d’Elburch con la replicata di quelle, che mandai alla Serenità vostra
colle mie de’ 25 del passato, colle quali mi fanno nuova
instanza per il pagamento del debito del capitan Lambert
Haedam di quattrocento settanta tre fiorini, et disisette
piacchi, et mezo lasciato in quella piazza. A che veggo
non poter altrimenti, che sodisfare mentre hanno il regresso
sopra la promessa fatta da me: io aspetterò nondimeno 
--- page 329v---
 anco il prossimo ordinario, se nelle lettere di vostra Serenità havessi qualche
cosa in questo particolare; altrimenti per non disgustar quei signori
che han proceduto con maniera amorevole, et con altrettanta
cortesia mi scrivono; darò ordine per il pagamento in
ogni modo vostra Serenità non può perderlo poiché lo farà ribatter
a detto Capitano nelle sue paghe.
Col mio pachetto, che ho ricevuto sabbato dall’ordinario non
ho havute lettere della Serenità vostra. Et io con questo invio la
replicata delle mie della passata settimana n° 46, et 47
de’ 17 dello stante. Gratie etc.
Dall’Haya a’ 24 luglio 1618
di vostra Serenità
humilissimo, et devotissimo servitore
Christofforo Suriano

--- page 334r---


--- page 334v---


--- page 335r---


--- page 335v---
Al serenissimo principe di Venetia
n° 48 sola


--- page 330r---
In lettere dell’Haia a’ 24 giugno 1618
Risolutione delli signori Stati Generali delli 13 luglio 1618
sopra la continuazione del servitio delle dodici navi
armate ad uso di guerra per la serenissima republica di
Venetia
Posta in consulta la propositione del signor Christofforo Suriano resi-
dente di Venetia per la quale si ricerca dalle alte potenze
loro, che la serenissima republica di Venetia doppo l’espiratione
delli sei mesi potrà continuar in servitio quant’ella stimerà
necessario le dodici navi, che presentemente sono al suo servitio
sopra le medesime conditioni, et ordini, che sono andate allo
stesso servitio, et giontamente essaminatisi li pareri
delli respettivi collegi delle amiralità di Amsterdam,
Roterdam, Hoorn, overo Encusen dati da essi, hanno
le alte potenze loro per mostrar la sua buona affettione
verso la detta serenissima republica di Venetia, risoluto di
continuar il loro credito colle medesime conditioni, et
accordi già espressi, et come per lo innanti l’hanno anco
interposto; et questo per hora per lo spatio di
ancor una volta altri sei mesi; doppo l’espiratione
de’ quali se fosse necessaria maggior continuatione
le loro alte potenze disponeranno conforme alla
conditione de’ tempi, et de’ negotii, secondo che saranno
avvertiti dalla detta serenissima Republica che il servitio di 
--- page 330v---
 lei lo ricercarà, et che lo stato di questi paesi lo potrà comportare.
Et di questa risolutione si avvertirà li detti collegi delle
Amiralità acciò possino haverne notitia.
Lettera delli signori Stati alli signori delle Amiralità
Havendo noi acconsentito alla dimanda del signor residente di
Venetia di continuar il nostro credito per le 12 navi
presentemente al servitio della serenissima Republica per il tempo
di altri sei mesi, oltre li primi sei mesi avanti di questi
da noi accordati; et questo colle medesime conditioni già
espresse, et accordate col detto signor residente nel principiar
del detto servitio conforme alla risolutione qui aggiunta.
Vi habbiamo voluto con questa avvisare, accioché secondo
essa vi sappiate governare. Sopra che riposandoci
vi raccommandiamo alla protettione dell’Omnipotente.
Dall’Haya a’ 14 di luglio 1618 
--- page 331r---
 

--- page 331v---
n° 1
Risolutione delli signori Stati
Generali sopra l’intertenir delle
dodici navi

--- page 332r---
In lettere dall’Haia a’ 24 luglio 1618
Estratto dal fiamingo di lettere da Parigi di monsignor di Langarach
Coll’ultime lettere mie scritte a vostre Signorie io non ero ancor del tutto
informato dell’estraordinaria ambasciata, che al presente è risoluto
il Re d’inviarle; come neanco della persona, né della
commissione sua. Questo è il signor Boissize il quale fra pochi
giorni si conferirà in Holanda soggetto li meriti, et qualità
del quale senza dubio già molto tempo fa sono noti a vostre Signorie
come quello che ha sevito in grandi, et segnalate ambasciate
in Inghilterra in Alemagna, et che in affari di momento s’è
saviamente et felicemente comportato la causa principale di
questa sua ambasciata è per far apparer a vostre Signorie et
più per assicurarle della reale affettione, et gran gran zelo,
che la Maestà sua porta al bene, alla salute, et alla conser-
vatione del loro Stato; et per comprobatione di questo
per assisterli col suo consiglio, et con gl’effetti per il pro-
gresso et avanzamento delle presenti deplorabili, et a cadauno
fidele amico lamentevoli turbolenze, et comotioni. Non
dubitando che vostre Signorie non siano per ricever grandissimo contento
dalle savie, et prudenti negoriationi, et communicationi
questo signore come quello, il quale in molte
occasioni ha mostrata la sua affettione al bene, et
servitio loro, et questo sapendolo io
molto bene.
Di più ha sua Signoria carico da sua Maestà per trattar in particolare
et communicar con sua Eccellenza intorno al principato di
Oranges; et le dipendenze di lui, et dar alla detta

--- page 332v---
Eccellenza ogni debito, et ragionevolo contento; come spesse volte quelli
del Conseglio me n’hanno assicurato.
Medesimamente ho inteso, che ’l detto Ambasciatore tenirà carica sopra il
prevenir et levar dal pensiero di vostre Signorie il presuposito, che
di qua è stato sparso intorno allo sminuimento
della buona affettione sua verso vostre Signorie perché sua Maestà
per quest’anno, non ha acconsentito d’inviar, che la
metà del soccorso con dichiaratione in questo proposito
delle grandi cariche del Regno; le quali nondimeno (come
giornalmente io qui con gran zelo le dimostro) non sono
così grandi, et considerabili, come li interessi
straordinarii
di vostre Serenità, et le necessità del Paese. Sopra che io molte
volte io dichiarito, che la Maestà sua non deveva (almeno
prima della espiratione della tregua) sminuir il
soccorso della metà. Et tanto più che per parte di sua Maestà
m’era stato fermamente promesso a Turs che la
continuatione dell’intero soccorso sarebbe continuato
per il termine di cinque anni. Con tali, et simili
importanti ragioni io ho di qua avanzato quanto
m’è stato più possibile di fare il detto intero soccorso
et ancora vi è buona speranza, che per il buon
raporto, et secondo le buone negotiationi del detto Ambasciator
straordinatio gl’affari potranno esser radrizzati. Spreando
però che in questo mentre vostre Signorie si compiaceranno, comman-
darmi, et ordinarmi che per provisione ne ringrat[ierò] 
--- page 333r---
 humilmente sua Maestà per l’inviamento del detto mezo soccorso
a fine che così possi ella esser condotta, et promessa ad
una più grande affettione, et liberalità. 
--- page 333v---
 n° 2
Translato di lettere di monsignor di
Langarach
