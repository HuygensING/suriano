
--- page 061r---
Prima
n° 19 fin 20
Serenissimo Principe
doppo esser stato hoggi otto col colonello a Schidam a
dar la mostra ad una delle compagnie d’infanteria
me ne sono passato nella Nortolandia per rasignarne
delle altre come ho fatto, et holle trovate tutte formate,
et compite di cento cinquanta teste. La gente è
buona, et bella; quello mo che mi aggrava, è, che
scorri il tempo della paga in conformità delle
capitulationi del giorno della mostra, onde mi
bisogna andar soministrando di settimana in
settimana denaro per il loro intartenimento
affineché le compagnie non si sbandino, o non
succedi qualche inconveniente nelle piazze
sin tanto che coll’aiuto di Dio siano ad ordine
le navi per riceverle, et far vela con esse. Per
affrettar questo ho stimata con tal occasione necessaria
et propria la mia venuta in questa città, dando
di tal maniera calore all’ispeditione dei
vasselli che sono in queste acque. Ho trovato
che l’amiraglio Kerckoven solecita la provisione 
--- page 061v---
 de’ viveri, et delle munitioni di guerra, et che per la
fine della presente settimana le navi saranno del
tutto pronte (come affermano questi compartecipi
di quelle, che sono alla carica di quest’Amiralità
per armare; et quanto all’altre di Encusen saranno
anc’elle si crede ad ordine, et così le tre di
Roterdam, perché io non ho mancato di metter ordine
tale, che spero, che così succederà. Li tre, che l’ami-
ralità di questa città ha deputati per ispedir
per sua parte questi vasselli furono a trovarmi
et habbiamo insieme concertato del giorno del
dar la mostra alli marinari, che anderanno
sopra li detti cinque vasselli, et sarà per lunedì
prossimo, et quel giorno stesso, se ’l tempo servirà
si tireranno verso alla bocca del Tessel. Certo io ho
scoperto in questi signori un’ottima volontà verso
il servitio della Serenità vostra adoperandosi con affetto
et solecitando con ogni diligenza per la parte loro
questo preparamento. Io per corrisponder in qualche 
--- page 062r---
 parte alla loro buona volontà li invitai hieri a desinar
meco di che restorono con gusto. Queste sono anco spese
ma sono proprie, et dirò necessarie in questi paesi per
avanzar li negotii, et chi non seguita l’humore non
ha così facile, né pronta la riuscita. Oltre li quattro
pezzi di bronzo, che scrissi riverentemente alla Serenità vostra
colle mie de’ 18 n° 16 fino 18 che vengono replicate
aggiunte alle presenti, ho fatto ogni ufficio con questi
tre signori per haverne delle altre, et m’hanno parlato
in maniera, che ho qualche speranza, che mi
aggiungano ancor altri pezzi sopra l’altre quattro
navi; perché li quattro sudetti sono destinati per
la nave San Marco, che sarà l’amiraglio; et questo
servirà anco d’essempio alle altre Amiralità di
far forse il medesimo. Ad Encusen ho scritto in questo
particolare, et scritto anco a Roterdam, ove dovendo
conferirmi dimani anco presentialmente tanto più effica-
cemente sarà da me fatto l’ufficio. Devo andar
a Roterdam per far che quei signori faccino immediate 
--- page 062v---
 ispedir li loro tre capitani. Uno doverà imbarcar le
sue vettovaglie sopra la Moza, essendo arrivato
là il vassello sopra il quale doverà egli, et le sue
genti imbarcarsi, et gl’altri doi transportar di qua
tutto: poiché essendo obligati doi vasselli di andar
anc’essi alla Mosa, né essendo ancor partiti da
queste rive troppo perdita di tempo sarebbe stata
poiché bisognava che andassero in Tessel, et di là
aspettar il tempo di uscire per entrar nella Mosa.
Io per tanto ho stimato bene stabilir colli
participanti, che non vadino là, ma da questa
parte habbino a ricever il loro carico, et essi l’hanno
fatto volontieri per fuggir il pericolo a che
soggiacevano nell’uscir, et nell’entrar dei porti,
et per questo anco si rilasciano dall’accordo di noleggio
fatto di seicento fiorini per uno per tutti li sei mesi
che sono assicurati di servitio.
Al mio arrivo in questa città trovai doi dell’amiralità
d’Encusen, che erano venuti per pigliar un altro 
--- page 063r---
 vassello, havendo scoperto, che uno delli quattro della
loro ripartitione non era sufficiente per portar viveri
munitioni, et soldatesca, et marinari in quella quantità
che era necessaria a proportione della compartita
fatta per le altre. Anzi di più il Luz che mandai
ad Encusen trovò oltre il sudetto mancamento
che ’l vassello era vecchio di dodici anni, onde
ho risoluto di pigliarne uno qui di 260 lasti in circa che ancor è stato
a partito di noleggio; ma non si puote per allhora
accordare volendo haver più che doi milla, et
seicento fiorini, et hora, vedendo, che gl’altri fanno
il viaggio si è contentato di lasciarsi condurre con
doi milla quattrocento fiorini per mese. Ha havuta la
carena, è totalmente calafatrato, et per sabbato
sarà pronto del tutto con li alloggiamenti per li soldati
et per marinari, et d’ogni altra commodità per
andar ad Encusen a ricever il suo carico.
Tutte queste cose mi sono successe, et vado superando
a passo a passo le difficoltà, che si vanno 
--- page 063v---
 incontrando, né intermetterò fatica, o diligenza per venir
a buon fine di questo negotio.
Hanno havuto avviso qui dell’arresto, che a Napoli ha
fatto fare quel vostro Re d’un bellissimo vassello, onde
li participanti di questo, et d’altri, che stano tuttavia
sequestrati hanno fatto ricorso alli signori Stati Generali
si sono doluti, et hanno cavate le lettere del tenore,
che l’Eccellenze vostre intenderanno dall’aggiunta traduttione,
che pare a me siano assai risolute nel dire, tutto starà
nell’effetto, quando il vostro Re non habbi volontà
di assentir all’instanza dei signori Stati; se bene
hieri uno di questi signori dell’Amiralità mi disse, che
erano risoluti di non tolerar più tanta insolenza,
ma risarcirsi in qualche maniera contra la flotta
di Spagna; asserendo che se contra i patti, et gl’ordi[ni]
della tregua Spagnoli si fanno lecito di far quello, che
vogliono, né il loro interesse, né la riputatione di questi
paesi comportava, che si stasse sempre aspettando
nuove ingiurie. Se tutti parlassero di questa maniera 
--- page 064r---
 si potrebbe sperar maggior bene da questa parte.
Le lettere partiranno coll’ordinario d’hoggi per Italia,
et di costì saranno immediate ispedite per Napoli.
Non lasciando d’indagar per ogni stradda quello che
possi operar il vostro re di Napoli, nel far preparatione
de’ vasselli da questa parte, ho cavato esservi
sospetto, che qui fabrichi un vassello per il detto
vostro Re, et che deve esser pronto per la fine
di maggio prossimo. Non è fuori la voce ferma,
perché quello, che lo fa fabricare, dice, che lo fa per lui:
tuttavia la suspettione resta; et io supra questo
fondamento, tal quale egli si sia, ho fatto efficace
ufficio con questi signori dell’Amiralità a fine che
habbino l’attentione, né lascino, che prosegui
l’effetto a favore del detto vostro Re mi hanno promesso
che non mancaranno, et a tempo troveranno mezo
di vietar, che non habbi la Serenità vostra pregiudicio né
per questo, né per altro, che potesse farsi di più
mentre massime questi giorni passati si è sussurato 
--- page 064v---
 che Spagnoli voglino haver libertà, come la Serenità vostra ha havuta
di armar vasselli da questa parte; a che rispondono
et dicono questi mercanti, che allhora si penserà
di darli sodisfattione quando precedi il risarcime[nto]
de’ danni patiti da questi popoli, et dal Paese
nell’arresto tante volte fatto de’ loro vasselli.
Anco in questo haverò particolar pensiero di tenir
avvertiti, et solecitati li signori Stati Generali perché
mirino a divertir il pregiudicio, che può ricever
da simil tentationi la serenissima Republica. Gratie etc.
Da Amsterdam a’ 27 marzo 1618
di vostra Serenità
humilissimo, et devotissimo servitore
Christofforo Suriano

--- page 067r---


--- page 067v---


--- page 068r---


--- page 068v---
Al serenissimo principe di Venetia
prima
n° 19 fin 20


--- page 065r---
Lettera delli signori Stati Generali al signor duca di Ossuna
Illustrissimo et valorosissimo signore ci è stato significato da Adrian
Pavoni consigliero, et pensionario della città di Amsterdam
tanto per il suo particolar interesse, che per parte dei
participanti, et patroni del vassello di Folcart Fancx
che esso supplicante con diverse lettere del detto mari-
naro, et del suo commesso scritte da Napoli è avvertito,
che vostra Eccellenza non solamente haveva fatto arrestar
costì il detto marinaro con il suo vassello, et mer-
cantie; sotto pretesto, che doveva servir il re di
Spagna; anzi haveva in luoco di accomplir la
sua promessa di rilasciarlo fatto constituir prigioniero
il suo pilota, come anco egli medesimo sarebbe stato preso
se non havesse data cautione, tolte via, et levate
le vele della nave; havendo vostra Eccellenza per questa
maniera di proceder reso inutile, et danneggiata
una gran parte della sua vettura, che consiste in
trafico, et mercantie che possono perire, et
guastarsi, et destinate altrove, che per Napoli
di maniera che questo non riviene solamente a gran
lesione, et perdita del detto marinaro, et dei suoi 
--- page 065v---
 patroni, et portionevoli; ma anco a grandissimo pregiudicio, et
dishonor di questi paesi, il che considerato, et che ’l
detto marinaro, et suoi patroni hanno intrapreso
questo viaggio fondati sopra il trattato della tregua
et sopra la fede publica, ch’è stata data, ratificata,
et giurata dall’una, et l’altra parte, hanno
ricercate nostre lettere di favore, et raccomandatione a
vostra Eccellenza per la ricuperatione del detto vassello con
la riparatione della loro perdita, et danno;
le quali noi non habbiamo potuto rifiutarli massime
in cosa tanto giusta, piena di equità, et ragio-
nevole. Ricercamo, et pregamo in tanto illustrissimo signore
che considerando il grandissimo torto, et danno
che per ordine di vostra Eccellenza è stato fatto con l’arresto del
detto marinaro, et suo vassello ad esso medesimo marinaro
et alli suoi portionevoli, et patroni, et la violatione
del detto trattato di tregua, et fede publica; piacerà
alla medesima Eccellenza farlo prontamente rilasciare con
la sua nave, et ripararlo della perdita, et danno
patito, come si conviene, et noi interamente se ne 
--- page 066r---
 confidamo, perché altrimenti, et in che vi sarà fallo
noi saremo sforzati, et ci sarà data occasione
di usar, et risolver altri mezi per far riparar
il torto, che si fa a questi paesi, et alli suoi buoni
habitanti, particolarmente nelle piazze, et quartieri
dove succede il danno. Di che noi habbiamo
ben voluto avvertirne vostra Eccellenza massimamente perché
la sua reale maestà di Spagna ci ha fatto saper
con sue lettere espresse scritte poco tempo fa alli
serenissimi arciduchi, che non saranno fatti più simili
arresti. Il che attendendosi da noi in questo mentre
pregaranno il Creatore
illustrissimo et valorosissimo Signore di voler conservar, et mantener
la persona di vostra Eccellenza in una perfettissima sanità, et
lunghissima vita de l’Haya a’ 21 marzo 1618
di vostra Eccellenza ben affettionati amici
li Stati Generali de’ Paesi Bassi Uniti
A tergo
all’illustrissimo e bellicosissimo signore il signor
duca di Ossuna

--- page 066v---
Lettera al duca di Usuna
nella prima n° 19
