
--- page 153r---
n° 36 sola
Serenissimo Principe
nella lettera, che hoggi otto scrissi reverentemente alla Serenità vostra n° 35
inviata per la via di Anversa, et che sarà qui replicata haverà
inteso quello che dissi del viaggio dei vasselli; et hora le aggiungo
haver havuto nuovo rincontro che li capitani delle tre navi di
Roterdam, havendo stimato, che col vento, ch’essi uscirono dalla
Mosa, gl’altri nuove potessero esser usciti dal Tessel risolverono
di star in mare sulle volte attendendo; et così li venne fatto
di congiungersi, et far il viaggio senza toccar il porto di
Valmua in Inghilterra di che sono state vedute lettere in questo proposito.
Sono hoggi disisette giorni, che partirono et se bene l’ap-
parenza di qua ha mostrato non poter esser, che non
habbino havuto vento molto quieto; in ogni modo io mi
persuado, che già siano passati lo stretto, che Dio lo voglia, et
li vogli condor felicemente al destinato viaggio in augumento
dell’armata, et servitio di vostra Serenità.
Fui mercordì a complir con li signori dell’amiralità di Roterdam
il che fu grandemente, et con parole piene di cortesia aggradito
da sue Signorie; dicendo, che in ogni altra occasione haverebbono
mostrata la medesima prontezza.
Da questi signori solamente ho havuti li roli delle tre navi della
sua ripartitione, et nota di certi apprestamenti questi in esse
sono in espettatione degl’altri, et ridotto a queste feste
delle Pentecoste sarà anco questa maggior dilatione
di tempo per haver le restanti scritture da queste
Amiralità: non ho però lasciato di solecitare con lettere 
--- page 153v---
 et in Amsterdam con lettere, et con il mezo del signor Calandrini.
Sono tutti dietro a formar li conti della dispensa del denaro
et credo pure, che per la fine della prossima settimana
haverò il tutto. Intanto per li roli havendo ogni capitano
dei vasselli il suo sottoscritto dalli signori dell’Amiralità anco
quando arrivassero all’obedienza dell’eccellentissimo signor Capitan generale
potrà con quelli regolarsi nel far li pagamenti dei salarii
doppo scrissi li doi mesi essendo notato al nome di ogni marinaro
il soldo che deve havere: perché quanto alle spese dei viveri
havendo questi signori a nome publico risposto per la sodisfattione
a quelli, che hanno dato le vettovaglie qua li pagaranno,
se ben sempre lascieranno qualche cosa a fine che possino
li capitani sudetti delle navi in luoco de’ buttiri, et de
birre far provisioni de vini, et ogli fino al compimento
delli 13 mesi, che sono in obligo col soldo che di qua li
è stato accordato. Io manderò quanto più presto mi sarà
possibile ogni sorte di recapito, et distinta informatione
perché sappi regolarsi nel suo servitio; mi duole della
tardanza; ma vostre Eccellenze incolperanno la natura di questi
popoli tardi nelle loro risolutioni.
Li roli delli capitani delle genti da terra li manderò la prossima
settimana; quando vegga di non poter haver le scritture tutte
insieme in una volta.
Mi è venuto ultimamente ad orecchie, che si trova nell’armata di
vostra Serenità messer Antonio Coluri, et sono stato avvertito, che 
--- page 154r---
 questo sia altre volte restato disgustato del Chercoven ami-
raglio delli dodici vasselli per occasione della sua nave mentre
detto Coluri con essa fece viaggio nell’Indie. Io non ho
voluto tralasciar di significar questo tanto alla Serenità vostra
affine che colla sua prudenza ordini al signor Capitan generale da
Mare quello che stimerà a proposito per evitar ogni
accidente di gelosia, et mal intelligenza, che potesse nascer
tra questi doi huomini quando massime il Coluri havesse
qualche carica di commando principale nell’armata.
Il capitano Quast è tornato dal mare con le navi, che haveva
sotto al suo commando contro pirati. Fa raporto
che essi si trovino molto forti, et che hanno disegno, et
l’apparenza mostrava, che fossero per metterlo anco in
effetto di essere d’avantaggio gagliardi per il che
si andavano preparando: onde era necessario un buon
rinforzo per cacciarli, et fuggarli. Questo uscirà di nuovo
et si unirà col capitan Moy Lambert, che commanderà
alle quattordici navi da guerra armate ultimamente da
questi signori, et che sono usciti al mare.
Si continua in Encusen la fabrica del vassello compro ad
instanza del signor duca di Ghisa per valersene contro
corsari. Ne vorrebbono ancor doi; ma non trovano
cosa a proposito, et di loro gusto, che sia cominciato.
Io se ben viene affermato, che sono per servitio de’ Francesi,
et che questo ambasciatore di sua Maestà christianissima coadiuvi il Cavalier 
--- page 154v---
 ch’è qui a tal effetto: in ogni modo starò avvertito, et procurerò
che questi signori cavino buona cautione, che habino a servir
li vasselli contra corsari, come è stato proposto, et non altrimenti.
Non sento più alcuna cosa di quell’Alagambre, et tutte le voci
di levata di genti da’ paesi dei serenissimi arciduchi, che pareva
si volesse fare per il duca di Ossuna sono svanite. Vado
indagando a tutto mio potere, et havendo inteso esser qualcheduno
in trattatione di compreda di certo vassello ch’è a Sardan
procurerò di cavar chi siano li contraenti per
appor ad ogni disegno, che si volesse far sotto mano in
pregiudicio di vostra Serenità, et ne feci anco moto hieri al
Presidente ad ogni buon fine.
Hanno questi signori scritto a tutte tre le Amiralità per informatione
sopra l’instanza, che feci di poter la Serenità vostra trattenir di
vantaggio delli sei mesi in servitio li vasselli, et già le
lettere sono andate, et io stesso presentai quelle dirette
a’ signori a Roterdam. Venute le risposte si darà dai
signori Stati compimento alla risolutione li quali scuopro esser
continuamente inclinati a far servitio a vostra Serenità et se
nella prorogatione del tempo lo facessero limitato (come
ho penetrato esservene qualche concetto) mi viene detto
che sarà proforma, et per dar gusto al Paese; ma non
perché non siano sicuri d’ogni compita sodisfattione,
restando sempre più contento ognuno della prontezza
con che è stato fatto lo esborso del denaro; et per le 
--- page 155r---
 rimesse, ch’ella mi ha fatte fare nella piazza di Amsterdam.
Oltre il denaro, che ha esborsato il Calandrini alli signori Stati dell’Amira-
lità per le navi, et a me per la soldatesca, par che quelli
di Amsterdam voglino haver anco 40 mila fiorini in circa, et quelli
di Encusen da 15 mila o più, quelli di Roterdam anco qualche
altri et dicono per pagar li viveri compitamente a fine di
far passar il tutto così bene, come è passato sin qui con
somma riputatione della serenissima Republica, et senza, che l’Eccellenze vostre
habbino alcun reclamo: onde datimi li conti li anderò
assignando delle partite, che mi ha rimesse; et però sarà
bene, che continui la Serenità vostra a rimettermi dell’altro
denaro a fine di poterne haver pronto per sodisfar
ai noleggi dei vasselli; poiché scorsi li doi mesi già
pagati vi vorranno per questo interesse, et più
mille fiorini ogni mese.
L’irresolutione di questi signori nel proposito di ministro per cor-
risponder alla residenza, che tiene vostra Serenità della mia
persona in questi paesi nasce dal non trovarsi soggetto
o che si afferisca, o che sia proprio per il servitio. Dicono
alcuni, che se fosse per ambasciatore si troverebbono molti; ma
che il spicarsi di qua un ambasciatore non saprebbono per-
ché né sotto qual pretesto, non tenendo ella qui che
residente; che si pensa a questa corrispondenza, ma
li travagli anco del Paese sono buona causa che
non si camina così facilmente avanti. Io però starò a 
--- page 155v---
 sentire per avvisar riverentemente alla Serenità vostra quello che seguirà.
riunirsi di nuovo fra dieci giorni.
Non hanno li deputati pottuto spuntar tra loro in alcun
stabilimento, et la dissoluzione è stata più tosto con acerbità
dell’uno contra l’altro, che altrimenti. Et tra li fationari
si veggono ognhora uscir libri, o più tosto libelli famosi.
Il signor Bernvel ha fatta uscir alle stampe una rimonstranza
alli signori Stati per difesa di quanto appareva scritto contro di
lui. Anco il genero Vandermil (se ben sotto altro nome)
ha scritto, et fatto stampar un picciolo libro, che toccando
la persona dell’Arsen che fu agente poi ambasciator per li signori
Stati in Francia (bellissimo spirito) egli ancora ha dato di
mano alla pena, et morde sotto altro nome molto bene il
Vandermil, il Bernvel, et tutta la casa. Si vano
contaminando gl’animi, et esacerbando gl’humori
con questa maniera di scrivere: onde tanto più si
difficulta il buon fine di queste dissentioni. Et la
religione è stimato hora solo, et semplice pretesto da
ognuno delle parti, né si sa quale sia per prevalere
et sua Eccellenza si sostenta molto nelli suoi concetti aiutata,
et favorita dall’assistenza delle quattro provincie
Ghelderia, Zelanda, Frisia, et Gruneghen. Dio vi metti
la sua santa mano.
Partì avanti hieri per Francia monsignor de Marchet gentilhuomo 
--- page 156r---
 principale, et luogotenente generale della cavallaria di questo
Paese ispedito dal signor principe Mauritio per complir con
sua Maestà christianissima, et corrisponder così all’ufficio, ch’ella inviò a
far qui col mezo del signor di Marsigliach appresso l’Eccellenza sua
per la successione di lei al principato d’Oranges, et doverà
ricercar dalla Maestà sua l’investitura di certo pedagio, ch’è
sopra il Rodano successo in sua Eccellenza colla heredità delli altri
beni del Principe defunto.
Non mi trovo più fresche lettere dell’Eccellenze vostre illustrissime che quelle
dei xii del passato che venerdì mi furono portate dall’
ordinario, et sono con gl’avvisi, che passano in Italia, che
mi servono per far apparer ad ognuno il mal talento,
et gli artificii soliti di quelli, che caminano col solo fine
di cavar beneficio dal tempo.
Riuscì qui dispiacevole, che così tosto fusse la serenissima Republica
priva del serenissimo principe Donato; ma con altrettanto
gusto hanno poi intesa la elettione caduta nella persona
della Serenità vostra di quel Principato, et io in particolare
godendo della sua essaltatione pregarò sua detta Maestà
che come ella l’ha destinata di sua mano capo di un
tanto governo, così la conservi longamente, et felicemente
a servitio, gloria, et grandezza di quel serenissimo Dominio. Gratie etc.
Dall’Haya a’ 3 giugno 1618
di vostra Serenità
humilissimo et devotissimo servitore
Christofforo Suriano

--- page 156v---
Al serenissimo principe di Venetia
n° 36 sola

