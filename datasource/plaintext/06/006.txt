
--- page 042r---
Prima
n° 16 fin 17
Serenissimo Principe
fino alli 14 del presente non era arrivato in Anversa l’
ordinario d’Italia onde sono restato senza lettera della
Serenità vostra dubitando di qualche sinistro.
Alli 13 ispedii mio dispaccio per la via di Colonia con la repli-
cata dell’antecedente perché capitasse con qualche
diligenza, et a fine che ella più prontamente fosse
avvisata degl’incidenti per potermi commandare quello
occorrerà tanto per il rischio de’ vasselli; quanto per quello
che dovevano fare li capitani d’essi con le
navi, et le genti del viceré di Napoli. Ho nuova
confermatione, che quel Gio. della Gamba solecita
per far la levata di doi milla Valoni per il che
attendeva il denaro; ma che trovava difficoltà per
non esservi vasselli proprii a Doncherchen: tuttavia io
non dubito, ch’egli non habbi ad haver ciò che
desidera, perché, mi scrive il Pasini haver da
buona parte inteso in Brusseles, che Spagnoli cercano,
et mirano di tender mille insidie alla serenissima Republica
per sfogar la rabbia, che hanno interna contro di
lei. Hiersera ricevei questi avvisi, et imediate
scrissi in Amsterdam perché il Calandrini procurasse
in qualche maniera haver il certo da Doncherchen
se quivi dovevano imbarcarsi le genti, che fossero 
--- page 042v---
 levate per Napoli in quanti vasselli, et come provisti, et armati
affine di poter darne parte a vostra Serenità, et avvertir li cap[itani]
che haveranno la condotta di quelli della serenissima Republica […].
Quanto maggiore conosco la necessità della prest[…]
di queste navi; tanto più mi aggrava l’animo […]
dilatione, che vi si frapone, et le difficoltà che […]
di giorno in giorno sopravengono alla total conclusione
di questo affare.
Noleggiati li vasselli mi persuadevo non dover incontrar
difficoltà nel particolar de’ capitani, et marinari, et
pur ultimamente li signori dell’amiralità d’Amsterdam
mi fecero scriver, che li capitani sudetti erano ricorsi
al loro magistrato asserendo non esser ad essi possi-
bile trovar genti, et officiali per l’ordinario sold[o]
di paga, che dà il Paese, onde li pregavano
alzarla a qualche cosa di più se si voleva haver
servitio, et buone genti. Ma li sudetti signori non
hanno voluto risolver alcuna cosa senza che
prima non mi facessero communicar il tutto
dicendomi in sue lettere il Calandrini che la
medesima difficoltà era stata rappresentata ad essi
dai capitani, che anderanno sopra li vasselli da
guerra, che si armano contra pirati, et che saranno 
--- page 043r---
 appresso per alzar il soldo, come la Serenità vostra
intenderà più particolarmente dall’aggiunto translato
delle medesime lettere del Calandrini. L’altra difficoltà
è sopra il vettovagliar con li doi mesi anticipati le
navi per dieci mesi, et tre mesi per la soldatesca
volendo questi capitani esser sicuri, che se vostra Serenità li licentierà
nello spatio delli sei mesi, li restanti viveri non restino
sopra di loro; o stando più in servitio della provisione fatta
essendo li viveri più cari di là la Serenità vostra vi habbi ad
haver la debita conveniente consideratione.
Questi nuovi incontri, et impensate difficoltà mi
capitano contra tempo, et contra tutta quella
speranza, che già tenevo ferma di haver la stradda
piana all’effettuatione di questo preparamento. La congiontura
nella quale si trova il Paese dell’armar contra li pirati
dovendo esser li vasselli in numero di 14 sopra quali
doverà esser messa quantità considerabile de’ marinari
altrettanto sopra le navi di vostra Serenità altre di questo
solamente dal porto del Tessel doveranno uscire più
di millecinquecento vasselli di mercantia destinati
per diverse scale, che asporteranno per consequente
(dovendo andar ben provisti per difesa delle mercan-
tie) gran quantità di marinari: io però ho fatto 
--- page 043v---
 sapere a quei signori, che non vorrei fosse passata l’ordinaria
tassa per quei rispetti, che io ho considerati alli signori
Stati, li quali per ciò ne scrissero a loro Signorie, non essendo
bene dar occasione di mal essempio, et dar man[…]
a’ capitani di formar legge dall’accidente; che sperav[o]
essi manco haverebbono voluto farlo per li suoi che […]
devono andar contro corsari, replicando pur nelle lettere
che bramano si stasse all’ordinaria pagha; ma che
accrescendo per li suoi non sapevo che dirli, se non che
haverebbono apportato in tutti in malissimo essempio.
In tale sostanza sopra questo particolare sono state le
lettere mie, le quali ho mandate in Amsterdam con
uno espresso affineché colla intelligenza, ch’egli ha
di simil negotii procuri appresso quei signori il vantaggio
maggiore, che si possi per servitio della Serenità vostra doveva
questo esser solamente venerdì a sera in Amsterdam
onde partendo fra un’hora il corriero non è possibile
ch’io possi tanto in tempo quanto haverà sperato
hieri, et ciò che haverà cavato, se ben attendo
di momento in momento le lettere di lui, et del
Calandrini. Questo istesso, che ho inviato in Amsterdam
doverà passarsene ad Encusen, per solecitar da quella
parte ancora la preparatione di tre vasselli, che sono 
--- page 044r---
 in quel porto; un altro ho mandato all’amiralità di
Roterdam, et Dio sa l’afflitione, ch’io ho di vedermi
portar il tempo tanto avanti. Quanto all’altro punto
toccante li viveri io ho scritto, che essendo ragionevole,
che questi capitani non habbino a perder ne haverei scritto
a vostra Serenità, et in tanto potevano essi assicurarsi, che
ella vi haverebbe havuto il debito riguardo. Così camina-
no lenti gl’humori, et gl’huomini in questi paesi, che
promovono difficoltà anco nelle cose più chiare, et
ancorché possono imaginarsi, che vi si possi trovar il
ripiego non vogliono proseguir nel resto, che la
difficoltà proposta non sia dichiarita, et così di cosa in
cosa. Da qui nasce per tanto molto maggiore dilatione.
Quello che mi preme in estremo serenissimo Principe è di vedermi
scorso il tempo, et non haver una certa sicurezza del
giorno di questa speditione, et massime essendo chia-
mato dai capitani a dargli mostra. Il Colonello anc’
egli è venuto a tal effetto: onde se mi trovi confuso
lo lascio considerar alla prudenza di vostra Serenità, perché
doverà entrar il mese, né altro sarà che perdita poiché
l’esborso della prima paga resterà infruttuoso al servitio
della Serenità vostra, né servirà, che a sola riputatione, che
in questa occasione non la so dir di gran consequenza 
--- page 044v---
 negar di dar la mostra non lo posso fare mentre hanno [il]
colonello, et li capitani le loro compagnie pronte, è ben
vero, che tutte non sono pronte: nondimeno tre sono
affatto compite, et per tutta la settim[ana]
che entramo così saranno l’altre. Se habbi a p[…]
l’animo mio di veder consumar così miseramente [il]
denaro di vostra Serenità Dio, et la mia conscienza me ne
siano testimonii, et se sapessi trovar qualche pretesto
lo farei di buon cuore posso ben portar qualche giorno
ma malamente per molti; protestando li capitani non
esser conveniente, che paghino delle loro borse le
genti per molto tempo doppo che elle sono ad
ordine. Non vi veggo altro rimedio, che pregar
sua divina Maestà, che tutto sia preparato prontamente
nel che io non mancarò di sollecitare con tutto lo
spirito; ma dubito assai, che di tre settimane
ancora non si sarà pronti, et Dio voglia, che non
habbi anco la risposta delle presenti. Oltre la
quantità di marinari, come ho detto di sopra
si leveranno anco moltissimi viveri, che causa sca[rsez-]
za nel Paese, et chi li ha ne vuol far poiché la
congiontura lor serve al suo profitto. Se conoscerò
che la mia presenza possi avanzar tanto maggiormente 
--- page 045r---
 il negotio non lascierò di correr giorno, et notte ovunque
conoscerò il bisogno; ancorché le spese per la Serenità vostra
nel mandar genti di qua, et di là a solecitare, et per
la mia andata ancora importino molto, et molto
come doveranno esser di qualche consideratione per necessi-
tà quelle, che farò nell’andar da una piazza all’
altra da questa parte della Mosa, nella Nortolandia,
et nella Gheldria a dar le mostre, che mi pesa grandemente.
Quanto più sono andato considerando sopra li partiti di
noleggio dei vasselli, et sopra l’assicuranza del servitio
di doi mesi per essi, et per le genti, et per il ritorno
per l’uno, et per l’altro; tanto più mi pare, et mi
persuado che vostra Serenità ha per devenir a risolutione
di comprar li vasselli almeno arrivati al suo servitio
perché potrebbe con certi ordinarii imprestidi, che
suol fare a’ suoi mercanti far che essi medesimi li
comprassero, arrivati, che fossero a Venetia, o all’
obedienza per meglio dire dell’eccellentissimo signor Capitano generale
et pigliarli poi dalli medesimi suoi mercanti a nolo, essendo meglio che li suoi ne cavino il profitto, perché così parte de’ marinari resterebbe in servitio
loro finita la guerra, che vuol dir in servitio publico
et gl’altri, che volessero partire o farebbono il
viaggio per terra, o altrimenti con un tal donativo 
--- page 045v---
 che forse sarà espresso prima che partino di qua, o
dichiarito da vostra Serenità per il loro ritorno
et così resterebbe anco libera dal nolo per il ritorno dei vasselli in questi paesi doppo il servitio.
Questo è il mio debol senso, che stimo proprio al servitio di lei, et
lo proferisco con ogni debita riverenza. Dei detti
vasselli ella sarà assolutamente patrona col nolo […]
con questi mercanti: perché essi non s’impediranno […]
alcuna maniera, se non quanto, che lascieranno
ben venir qualcheduno de’ patroni sopra per haverne
buona cura; ma più per accordar appresso il tempo della
guerra colla Serenità vostra forse in qualche donativo per passar-
sene poi a qualche altro viaggio di trafico, et forse
caricar di là in Venetia mercantie per ritornarsene
in queste Provincie, ma li detti patroni non have-
ranno pur minima auttorità sopra esso vassello
se non da Serenità vostra cioè che rappresenterà per lei; et
li marinari anco così dipenderanno dalla serenissima
Republica senza riconoscer in alcuna parte li mercanti
o compartecipi. Questo tanto ho voluto aggiunger
per maggior espressione, et più chiara, che non feci col
passato, et con gl’altri dispacci della qualità di questo
noleggio, et accordo separato. Gratie etc.
Dall’Haya a’ 18 marzo 1618
di vostra Serenità
humilissimo, et devotissimo servitore
Christofforo Suriano

--- page 048r---


--- page 048v---
Al serenissimo principe di Venetia
prima
n° 16 fin 17
aggiunto


--- page 046r---
Translato da lettere da Calandrini de’ 14 marzo 1618 d’Amsterdam
Un’hora inanti ricevei le lettere di vostra Signoria fui chiamato dalli signori dell’
Amiralità, li quali mi trattorno di dui punti sopra questo armamento delle
nave che richedeno celerità, et da haverne pronta risposta. Il primo sopra
il soldo delle gente per il servitio delle nave, li capitani giuntamente si dogliano
non poterne trovar a satisfattione per il soldo ordinario di questi signori dell’Amira-
lità non sendo cui vogli servire a quella rata. Il simile anche
fanno li capitani delle nave di guerra delli Stati non trovando anche
[…] lor nave per il soldo ordinario cui ci vogli andare et sono apresso
per ribaltare il soldo delli offitieri et marinari di nave; ma non hanno
volsuto risolver cosa alcuna per quelli della serenissima Republica senza
prima haverne aviso da vostra Signoria. A questi signori è cosa ordinaria che in
qualche lontana speditione alsano la tassa ordinaria per esser serviti
tanto meglio et che però non habbi da parer tanto nuovo a vostra Signoria che
immediate ricevuto l’ordine et la volontà sua daranno ordine alli
capitani di pigliar le gente et per haver quelli in optione della serenissima
Republica principalmente staranno per haver maggior consideratione. A vostra Signoria piacerà un po’ esprimer la sua mente spiacendomi di questa nuova difficultà
che conviene accommodarsi. L’altro punto sta nel far le vettovaglie, le
nave sono noleggiatte a sei mesi di fermo servitio et vostra Signoria ha messo
in notta di proveder per 10 mesi et 3 mesi sopra di che li capitani
anche si trovano aggravati che caso avenendo la serenissima Republica li licentiasse
fra 6 mesi il resto del vito li resteria a dosso. Questo punto è facilmente
da esser deciso perché caso avenendo che fussero licentiati con li sei
mesi la serenissima Republica haveria di pigliar a sé il restante vito con
farlo buono sì come anc’essa è obligata riconoscer a fargli 
--- page 046v---
 qualche agiovolezza in caso servirò più longo tempo
et che a Venetia habbino a provedersi di nuove vituagle.
Sopra questi doi punti li piacerà immediate dar risposta
perché se fosse possibile ne darei anco la risposta domani
in collegio acciò possino pigliar rissolutione.
Mi scusi di gratia vostra Signoria in non haverlo dato raguaglio sop[ra il]
biscotto che da un amico me ne era stato promesso buona re[la-]
tione il quale mi mancò hora sul suo scrivere et instanza me ne
sono particularmente informato tanto da quelli dell’Indie come di
questi marinari che provedono le lor nave per qualche longho
viaggio li pigliano ordinariamente meschiato con 1/3 di frumento
et 2/3 de segale così fanno quelli per l’Indie et questi
capitani di nave li qual paghano fiorini 8 et 3 piacchi delle 100
libre, et il signor Kerckhoven che mi dicie haver preso metà fru-
mento et l’altra seghale non pagha che fiorini 8, 2 1/2 piacchi
che il migliaro delle libre saria fiorini 81, 5 di questo peso
hora con il comprar a denari contanti o proveder questi fornari
di frumento il segale si havria a fiorini 8 et qualche cosa meno
ma questa rata riverria ancora più cara di ducati 25 il migliaro
come avisano a vostra Signorie paghar a Venetia altre sorte non fanno
poso della Marina che per la camera di [p]ogga si piglia alquanti
tonelli di biscotto bianco solo per servire de regalo a quelli 
--- page 047r---
 che possono venir in nave. Se si risolverà a far far qualcosa
si faranno forti di haverne al ordine in 3 settimane da 3 in più
cento migliara. Ma il disegno che fa vostra Signoria di mandarlo con
queste nave non ci faria luogo per ponerlo perché se havranno
da provedersi per li 13 mesi come è stato detto, alcune nave
non potranno portare le lor proprie vettovaglie et sarà forza alle
più grande di accommodarli di parte. La corda è provista sendrà
circa 55 migliara vostra Signoria havrà buon però et per questi ci sarà da
fare ametterli in queste nave perché saranno in tutto da 50
tonelli grandi che pigliano assai luogho. Le vostra Signoria si risolverà a
far far qualche biscotto la mia opinione saria di noleggiare
una di quelle nave grande senz’artiglieria che si haverà per
moderarto prezzo et caricarà poi le corde et biscotti, et che altro
potesse occorrere perché effettivamente dubito assai che queste corde
non si potranno caricare in queste nave, sono del tutto al ordine et
in quella di San Marco che farò per in principio mettere 10 tonelli,
ma sarà necessario per haver l’estrattione libera vostra Signoria scrivi un
motto a questi signori dell’Amiralità dichiarando servire per uso
della serenissima Republica perché altramente non pottiano uscire et haveriano
da paghare assai per gabella.

--- page 047v---
Translato delle lettere del Calandrini
de’ 14 marzo
nelle prime
n° 16
