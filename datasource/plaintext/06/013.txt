
--- page 087r---
3a
n° 23 comincia 21
Serenissimo Principe
all’istanza, che feci li giorni passati a questi signori Stati acciò
gl’ordini loro fossero dati efficaci perché vasselli di questi
paesi non capitassero in mano del duca di Ossuna aggiunsi
nuovo ufficio con gl’ultimi commandamenti, ch’ella me ne
dà nelle sue lettere de’ 9 del passato, et mostrorono che
haverebbono havuto pensiero particolar a questo, che diedero
segno di stimar grandemente per il particolar loro interesse
dicendo, che pativa grandemente il Paese per questi arresti,
che si andavano facendo.
Io mi prometto, che mal volontieri intendono questi signori che
lo spagnolo habbi vasselli di questi habitanti in suo
servitio; ma la libertà del Paese, l’avaritia de’
mercanti, et la finezza, et arteficii dei Spagnoli sono
instrumenti mirabili per far chiuder gl’occhi; se ben io
non cesserò, et premerò tanto qui, quanto nei luochi stessi
della Amiralità per far vedere, et sentir il commun danno,
et il maleficio, che ne deriva al publico in pregiudicio
di vostra Serenità.
Havevano li signori dell’amiralità d’Amsterdam deliberato per
sabbato passato il dar mostra alle loro genti per le
navi da guerra, che ispediscono contro corsari, et
ne havevano data parte alli signori Stati; ma sue Eccellenze 
--- page 087v---
 li hanno riscritto, che soprasedino perché vogliono
attender nuove del Quest per saper come governarsi
mentre hanno anco havuti avvisi, che li corsari
siano fatti forti di cento trenta vasselli.
Se ’l vento continua ancor qualche giorni, come è al
presente, potrebbe esser che uscissero li vasselli del Paese
con quelli di vostra Serenità; ma per la continuatione del loro
viaggio uniti non credo che seguirebbe, che
fino allo Stretto. Io darò gl’ordini che sono necessarii
et commandatimi da lei perché caminino innanti senza
fermarsi, et della buona volontà di quelli, che in
questo proposito mi promossero qualche concetto li ringra-
tierò, come si conviene.
Quanto più andamo innanti, et ch’io in publico, et in
particolare destramente et con riserbe non imprimendo perché
si riconoschi d’avantaggio il buon animo della Serenità vostra
all’Unione; tanto si avanza anco il pensiero del mandar
soggetto, che risiedi appresso vostra Serenità, et nella Congregatione
di Holanda se ne è parlato, come anco nell’assemblea
generale s’è discorso sopra li soggetti tra quali vi è un
signor frisone stato adoperato in più luochi da questi
signori, et qualche altro anco camina sopra il tavoliere.

--- page 088r---
Si è parlato di uno di Zelanda, ch’è secretario de’ stati di
quella Provincia. Sono tutti di buona inclinatione
alla missione di ministro. Sta la risolutione ancor pen-
dente perché pendono ancor le dissersioni nella materia
di religione. Et se lo manderanno sarà con fine di più
stringer, et vivamente congiongersi con la serenissima Republica a che
particolarmente hanno l’oggetto, et se ne promettono la riuscita.
Si aspetta dimani o appresso dimani il principe Mauritio
di ritorno di Gheldria. Alcuni dicono, che in quell’Assem-
blea le cose non siano passate molto bene, altri che
tutto sia riuscito con gusto delle parti. Al ritorno di
sua Eccellentia si saperà il seguito.
Le levate, che fa il re di Danimarca, quelle che si dice
che metti in piedi l’arcivescovo di Colonia, et le genti che
mette in pronto il re di Polonia con avvistar anco
vasselli per condur soldatesca in Svetia contra quel Re
fa che questi signori applichino il pensiero, et fissino gl’
occhi ove habbino a parar queste provisioni. Temono
dall’un canto che a Giuliers si muovi qualche humore,
dall’altro che Brem, Lubech, et qualche altra delle
città ansiatiche non stiano senza pericolo di qualche
intrapresa di Danimarca, et dubitano, che Svetia 
--- page 088v---
 non possi sussister senza l’aiuto di qua contro Polonia; et
quando poi mirano questi signori a sé stessi veggono il
mal intestino delle dissersioni; onde tutto travaglia
l’animo de’ buoni patrioti. S’accorgono che questi sono
tutti tiri spagnoli, et che Danimarca sia stato preso
da loro con quei termini, che sono soliti, et sano fare.
Dalla parte dei serenissimi arciduchi non si parla né molto né poco, che
in quello di Giuliers vi habbi quest’anno ad esser guerra
perché quei principi hanno desiderio di viver quieti
ma più di attender alla loro sanità della quale l’uno, et
l’altra dell’Altezze loro sono in poco buon stato; et
particolarmente la serenissima Infanta era la settimana passata
con febre assai gagliarda. Et ognuno di quei popoli
prega Iddio per la preservatione di quei principi. Gratie etc.
Dall’Haya a’ 2 aprile 1618
di vostra Serenità
humilissimo, et devotissimo servitore
Christofforo Suriano

--- page 089r---


--- page 089v---


--- page 090r---


--- page 090v---
Al serenissimo principe di Venetia
3a
n° 23 comincia n° 21

