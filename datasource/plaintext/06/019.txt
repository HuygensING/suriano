
--- page 117r---
Seconda
n° 29
Serenissimo Principe
l’aggiunta che vostra Serenità mi fa delle altre lettere di
cambio per tredici milla, et più ducati ricevute
con l’istesso dispaccio, dei 6 apporta anco maggior
il contento a questi signori, et dà riputatione alla Serenità vostra
la summa delli cinquanta milla ducati sarà per
qualche tempo sufficiente, onde come sarà ella
arrivata ad una tal provisione potrà trattenersi
fino ad altro mio reverente avviso.
L’assemblea dei Stati non è in numero se non di sette,
over otto, non essendo ancor li deputati delle
Provincie tornati. Et non si sono ridotti la
passata settimana, che una sol volta, onde
ho differiti li miei ufficii, se ben in particolare
non ho mancato di rinovarli, et di tener in
buona dispositione questi pochi al pensar bene
ai communi interessi.
Publicano in Brusseles, che l’accordo tra Spagna
et Savoia non ha per andar avanti dicendosi,
che se bene don Pietro ha accettata la ratifica-
tione del disarmamento non sa però l’Altezza sua,
trovar la stradda di restituir l’occupato, et 
--- page 117v---
 portano le lettere, che tutto si attribuisce all’Eccellenze vostre
dicendosi, che elle procurano che sua Altezza non si accordi
se prima non resta sopita la differenza del golfo
per non rimaner sole nei travagli, et bersagliate
dall’inimico. Il che io non mancarò di far apparer
diversamente, et procurerò, che tanto maggiormente
siano conosciuti gl’artificii dei Spagnuoli, et le loro
radicate male volontà j coprendo il proprio mancamento
coll’inventioni lontane dalla propria verità.
Sta monsignor Bernvel molto occupato di mente, et n’ha
ragione, per la publicatione di un libro in stampa
nel qual si sparla contro la sua persona, et le sue
attioni, dichiarandolo spagnolizato, che tiri pensioni
o habbi havuti denari di Spagna, tocca quelli
della sua casa, et dice altre cose molto piccanti
contro di lui. È scritto nella lingua di questo Paese. Si
ha sospetto che l’auttore sia uno di Brabant.
In Amsterdam è prigioniero un notaro complice
come dicono, et par che esso Bernvel sia stato
consigliato a non lasciar detto libro senza risposta
la libertà del Paese, et d’imprimer ciò che l’huomo 
--- page 118r---
 vuole causa di questi incontri. Et tratta anco detto
libro il punto di religione sopra il quale è preso il
concetto del detrahere alla riputatione et contra la persona
adherenti, et parenti del detto Bernvel.
La congregazione di Holanda si riunirà per questo punto
di religione alla fine della presente settimana
o principio dell’altra; ma sendosi caminato sin qui
con irresolutioni non si sa promettersi se non altrettanto
per l’avenire. Quello segue di bene è che non
succedono scandali; procurandosi da più prudenti
con il negotio et colla speranza dell’essito tenir
in officio li popoli. Gratie etc.
Dall’Haya a’ 23 aprile 1618
di vostra Serenità
humilissimo, et devotissimo servitore
Christofforo Suriano

--- page 118v---
Al serenissimo principe di Venetia
seconda n° 29 comincia
n° 28

