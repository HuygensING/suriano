
--- page 069r---
2da
n° 20
Serenissimo Principe
con grandissimo dispiacer d’animo intendo nelle lettere della
Serenità vostra delli doi dello stante l’incertezza del recapito
delle mie lettere per lei, et non so da che ne venga la
tardità poiché mentre ispedisco talhora dalla parte
d’Anversa secondo la commodità dei messaggieri
ho havuto sempre avviso esser capitate le mie
lettere in tempo dell’ordinario, et credo bene che
li tempi, che sono stati assai fastidiosi questi dì
passati habbino causato questo incontro; come
appunto è successo col sudetto dispaccio dei doi, che
dovendomi arrivar il venerdì mi pervene solamente
il martedì seguente; et ancor non ho ricevuto
quelle, che devono esser scritto a’ 9 et pur questi
mercanti hanno havute le lettere sue. Io già
ho scritto al Rolans mastro di poste in An-
versa perché habbi cura alla sicurezza dei
miei dispacci; et col signor Calandrini qui ho
messo ancor buon ordine per quelle lettere, che
gli potessi mandar da questa parte per ispedir
per la via di Colonia, come ha fatte 
--- page 069v---
 le precedenti. Ho ricevute le replicate de’ 23 febraro, et la Serenità vostra
prima dell’arrivo delle presenti haverà inteso l’
essecutione data da me a’ suoi commandamenti et
quanto a quello, ch’ella mi scrive del solecitar
la partenza dei vasselli supplirà quanto si contiene
in questo proposito nelle prime. Et haverò principal
mira, che la marinarezza sia tutta pratica, et
propria per il servitio dell’armata, et in numero
che possi anco servire per il rinforzo di essa.
Dall’eccellentissimo signor ambasciator Contarini non mi fu ricercato altro
per l’avanzamento della preparatione delle otto
navi accordate in Londra, che la summa delli
vintimilla ducati de’ quali saranno già pervenute
le lettere di cambio a vostra Serenità se altro mi ricercarà
non mancarò di somministrar tutto quello che per me si
potrà tanto in denari, quanto in lettere di credito
se ho presentito, che ’l signor Nichetti mercante in queste
città habbi qualche ordine di costì per pagar, o
dar credito in Londra ad esso eccellentissimo Contarini; ma 
--- page 070r---
 che non gli era espresso nelle lettere né che, né come
solo si avvisava così in generale riferendosi ad
altre lettere, che dice non haver ricevute. Avanti
che parter per l’Haya, che sarà doppo l’ispeditione
di questo dispaccio m’abboccarò seco, et concerterò
quello sarà necessario in questo proposito.
Fin la settimana passata havevo fatte lettere di
cambio di 25 milla ducati al Calandrini pagabili a’
20 maggio prossimo; di quelle, che doverò far
per l’avenire non mancarò di seguitar l’ordine
che ella mi dà del farle a vista; ma questi mercanti
mal volontieri vi si accommodano, poiché havendone
accennato m’han detto, che non gli torna a conto, et
perché ancorché le lettere si faccino a vista in ogni
modo corrono sempre dodici, et quindeci giorni
prima, che di ricever il pagamento, come succede
anco di quelle a uso, che si scorre sempre qualche
giorno al pagarle. Il Calandrini mi ha detto a
questo proposito, che sa bene, che questo succede
per la maniera del governo, et per la qualità de’ tempi 
--- page 070v---
 ancora; ma in ogni modo pregava col mezo mio vostra Serenità
di ordinar, che al tempo proprio le lettere fusser
pagate. Ho penetrato, che li corrispondenti di là
di questi Vanderput, Gaboii, et Falconieri li hanno
scritto, che non si curino di fargli rimesse di là
a nome della Serenità vostra perché non vorrebbono haver
questi pensieri di attender a riscuoter.
Io haverei bene particolar gusto, che vostra Serenità trovasse
stradda propria, et sicura per farmi rimessa di
denaro perché avanzarebbe, come altre volte ho
riverentemente scritto, et servirebbe questo a sua
particolar riputatione. Qui aggiunta mando una
lista de’ mercanti, che hanno corrispondenza
di trafico, et di cambio in quella piazza chi più
chi meno; ma tutto sta, che vostra Serenità trovi di là
la dita sufficiente, et sicura, il che deve esser
conosciuto dalla prudenza della Serenità vostra.
In tanto si assicuri, che quel vantaggio, che saprò
trovar maggiore io lo procurerò; ma pochi sono
che vaglino ad intraprender una sì grande provisione 
--- page 071r---
 et tanto più si abbassa poi il cambio; quanto si scuopre
il bisogno, et la strettezza del denaro necessario per qua,
et per l’eccellentissimo signor ambasciator Contarini in Londra.
Al medesimo signor Ambasciatore ho scritto altre volte quello andavo
operando con questa provisione de’ vasselli, hiersera
anco li ho scritto il segno a che mi attrovavo,
et havendo ispedite le lettere per la via di Anversa,
hoggi replicarò il medesimo per via di Midelburgh, et
se sarà possibile si concerterà il tempo dell’uscita
di quelle, et di queste navi perché si uniscano, se
non saranno essequiti da me li commandamenti della Serenità vostra
che l’una flotta pronta non aspetti l’altra.
Avanti, ch’io partissi dell’Haya colla communicatione
che feci alli signori Stati Generali delli avvisi aggiunti
alle sue lettere de’ doi accompagnai ufficio conforme
al commandamento della Serenità vostra, et m’allargai in ogni
parte mostrando i mali termini, che usano Spagnoli
gl’artificii, che adoperano per inganare, et dar legge
al mondo, le pretensioni, che introducono a loro
vantaggio. Colli capitoli delle lettere dell’eccellentissimo signor 
--- page 071v---
 ambasciatore Soranzo, et del signor residente Spinelli procurai nuovi
ordini ove occorreva, et sufficienti per impedir che
non capitino vasselli di questi paesi in mano del duca
di Ossuna; espresse l’artificio, che usano Spagnoli
di far passar, non potendo haverli a suo beneplacito
li vasselli di Malta contra corsari per valersi dei suoi
di Spagna contro la serenissima Republica, et come siano coperti
di mille insidie gl’ufficii fatti in Francia, et in Inghilterra
per unione contro detti pirati; il che tutto fu
inteso dall’assemblea con particolar attentione
et per potermi far il riflesso necessario sopra mi
fecero instanza, che gliene dassi li particolari
in nota, il che feci, et mi persuado che la detatura
della lettera scritta al duca di Ossuna habbi qualche
annessione coi concetti espressi chiari, et vivamente da
me. Tornato all’Haya non mancarò tra particolari
di andar seminando di quelle ragioni, che stimerò
proprie per tentare, che si applichi sempre più
l’animo agl’andamenti artificiosi dello Spagnolo.
Aggradì il signor ambasciator d’Inghilterra grandemente la confidenza 
--- page 072r---
 che usai seco nel communicargli gl’avvisi, che tenevo
da vostra Serenità, et mi promise di far l’ufficio, che la Serenità vostra
desiderava di ringratiamento con la maestà del suo Re
dicendo che le confessava grande obligatione perché
si compiacesse di adoperar, et essercitar la devotione
che le professa; et come per il passato et per commandamento
del Re, et mosso dal suo naturale, et proprio obligo
verso quella serenissima Republica haveva fatto ogni ufficio
che haveva stimato proprio per servitio di lei;
tanto haverebbe anco fatto nell’avenire, et ch’io
l’adoperassi pure, et le accenassi la mente publica,
che non haverebbe mancato di dimostrarsele buon
servitore. A questa espressione d’affetto di questo
Ministro corrisposi in ogni buona maniera, et continuerò
seco la confidenza, ch’ella mi commanda.
L’universale in questi paesi comprende chiaramente dalli
avvisi, ch’io communico, et da quelli, che vengono
da diverse parti, che Spagnoli cercano di tirar in
lungo le cose, et che anderanno tentando subterfugii
per cavar profitto dal tempo. Non tengono, che 
--- page 072v---
 habbi ad esser stabile la pace tra la serenissima casa d’Austria,
et vostra Serenità; non possono persuadersi con quante scritture
venghino dalla parte del Christianissimo, che sia il granduca di
Milano per ceder alla restitutione di Vercelli; ben
stimano di certo, che vostra Serenità habbi ad esser travagliata
in mare dallo Spagnolo, et che vogli far nido nel
golfo, et forse una sede permanente; et per
tanto questi signori dell’Amiralità mi dissero, ch’era
necessario che la Serenità vostra facesse da dovero in golfo
scacciasse l’armata spagnola, la facesse star fuori per
sempre, et che hora haveva la maniera propria
con sì bella flotta, et così ben armata. Concetti, che
sono anco all’Haya tra quelli del Governo, et nell’
universale del Paese. Et fa ognuno tanto capitale
della conservatione della giurisditione del golfo in
vostra Serenità; quanto della conservatione del proprio Stato
accorgendosi molto bene, che quel pregiudicio, che
ella venisse a ricevere, et lo dicono chiaramente, tutto
ridonderebbe a disavantaggio degl’interessi di
questa Republica. Il che mi dà anco occasione di far 
--- page 075r---
 apparer la ragione, che vi è di far riflesso, et devenir
a risolutioni generose per contraminare alla vastezza
de’ pensieri dei Spagnoli.
Di don Gioan de la Gamba doppo l’ultima ispeditione
mia non ho inteso altro del seguir del suo negotio
a Brusseles per esser stato absente dall’Haya, et
perché non ho havute le mie lettere ordinarie di quello
intenderò, et di ciò, che haverò anco da Doncherchen
ove ha scritto il Calandrini ne darò riverente conto
alla Serenità vostra.
Il signor principe Mauritio partì hieri otto per Harnem
per assister, come riverentemente scrissi a quel congresso,
et doverà esser presto di ritorno. S’intenderà
di sicuro quello, che porta la voce, che in quello
di Colonia, et nel paese de’ Valloni si facci di levata
de’ genti. Le lettere di Colonia appunto portano
questi avvisi; ma non dichiarano né per dove, né
per chi habbino a servire, starò avvertito, et
procurerò havere ogni più particolar informatione
affineché la Serenità vostra ne sia avvertita.

--- page 075v---
Il mercante che dà l’armi per questo reggimento d’infan-
teria destinato al suo servitio mi è venuto instantemente
a pregare di raccomandarlo alla Serenità vostra per poter
haver il pagamento dell’armi, che ha dato al conte
di Levenstein vorrebbe, che la Serenità vostra le pagasse per
scontarle nelle paghe de’ soldati; mi ha detto, che ’l suo
agente li scrisse haver trovato ottima dispositione in vostra Serenità
et nell’Eccellenze vostre; ma che bisognava trattar col Conte, et
non potendo da lui haver audienza servendosi di varii
pretesti ricorrevano all’auttorità loro per esser suffragati
et sollevati dal danno, che pativano. Non ho saputo
negar all’instanza della raccommandatione; considerando
però ad esso mercante, et al suo compagno, che malamente
mi persuadevo, che vostra Serenità havesse esborsati 45 mila fiorini;
che pretendevano, dove l’armi non sarebbono costate
che intorno a trenta milla fiorini a proportione di
quelle che fornisce al presente. È vero mi hanno
risposto, che la summa è alta; ma habbiamo condotto
tutto a nostro rischio, oltre il tenir il nostro denaro morto
et altro che tutto causa interesse nelle nostre borse 
--- page 076r---
 queste considerationi devono esser approbate da vostra Serenità
se così si compiacerà; et credo, che si contentarebbono per
haver il suo rilasciarsi di qualche cosa della sua
pretensione; quando la Serenità vostra volesse, o si risolvesse
di far il pagamento di dette armi. Gratie etc.
Da Amsterdam a’ 27 marzo 1618
di vostra Serenità
humilissimo et devotissimo servitore
Christofforo Suriano

--- page 076v---
Al serenissimo principe di Venetia
2da
n° 20 comincia n° 19


--- page 073r---
Nomi dei mercanti in Amsterdam, che hanno
corrispondenza in Venetia, et sono di credito. Quelli dalle
doi croci sono i più potenti, li altri colla semplice croce
vagliono assai, et quelli senza han credito assai.
+ + signori Calandrini, Letfeur, et Vandermulen
+ + Vanderputen
+ + Joanni de Vael
+ + Giacomo Nicquetti
+ Bartolameo Munter
+ + Faconieri, et Gabri
Gioanni van Ceulen
+ + Iacomo Poppo
+ Girolamo de Hrese
+ Guielmo Bortolotti
+ Henrico Tibout
Federico Smidt
Francesco Pelgrim
+ + Griberto Zolinx
+ + Abraham de Marer
+ + Edovardo van Zurch
+ + Gio. Battista Bertoloti
+ + Ian Stassart
+ + Daniel Calpin Pietro, et Gio. Benoist
+ + Nicolò Solier
Andrea de Beyser
Abraham de Ligne
Paulo de Willem
+ + Cornelio van Campen
+ Hermano Hesters

--- page 073v---


--- page 074r---


--- page 074v---
Nomi de’ mercanti di credito
in Amsterdam
nella 2da n° 20
