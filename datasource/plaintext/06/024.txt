
--- page 139r---
Prima
n° 33 fin 34
Serenissimo Principe
li nove vasselli di vostra Serenità che erano nel Tessel uscirono venerdì
18 del presente, et andorono a congiongersi a Valmua con
gl’altri tre, che qui in Amsterdam ho saputo, che fecero vela
fuori della riviera di Roterdam alli 16 solecitati dal Pasini.
Ho provate in tutto il corso del negotio gran interruttioni, et
mille difficoltà, come la Serenità vostra haverà inteso dalle lettere,
che di tempo in tempo le ho riverentemente scritte; ma Dio
benedetto, che mi ha sempre coadiuvato coll’assistenza sua
ha voluto compensar la pena passata con altrettanto gusto
col farmi veder, immediate ridotta l’opera a termine del suo
fine voltato il vento al buono: il che ho attributo a singular
providenza divina, et a particolar mia buona fortuna per
servitio di vostra Serenità. È vero che ’l contento di veder il vento
proprio, et pronta la sortita dei vasselli, fu giovedì intorbidata
da accidente, che mi fece restar turbatissimo, poiché havendo
già il vassello di San Marco, ch’è l’amiraglio dato il
segno agl’altri di far vela, tutti si allestirono, et già have-
vano quattro di essi cominciato a velleggiare, et si accostavano
alla bocca del porto; quando d’improviso si vide l’amiraglio,
(che pur haveva spiegate le vele, et marchiava) amainar
la vela doi volte, et essend’io alla rippa del porto per goder
della sortita per la distanza non si sapendo
l’accidente avenuto stavo con animo titubante, et perplesso 
--- page 139v---
 in fine da una barca, che veniva da bordo del vassello amiraglio
mi fu riferto, ch’esso vassello nel salpar l’ancora era stato
transportato dal vento a ridosso d’un altro, che lo percosse in
maniera, che fece un poco di rottura, et anco acqua; et essa
nave amiraglio ruppe lo sperone, et un’ancora; et per evitar
maggior male li marinari pigliorono ispediente di tagliar le
corde della vela, et così restò quel giorno impedito il viaggio
con scontento mio, et comotione anco di tutti quelli, che stavano
a vedere, parendo che perdessimo assai a perder una giornata
di così buon vento, et un altro vassello ancora perse un’
ancora.
Merce a Dio, che doppo haver accomodato, et riparato
a quello, ch’era necessario sortirono il venerdì come ho
detto, et da quel giorno in qua ha continuato il vento
felicissimo, che vorrei bene, che seguitasse per sei giorni
ancora perché al certo per domenica o lunedì sarebbono
alle stretto di Gibilterra. Ha giovato grandemente
io mi sia trovato nel porto del Tessel per far speditamente partire
et ringratio Dio di buon cuore, essendo grandemente sollevato
et resta augumentata la mia consolatione dalle lettere di
vostra Serenità dei 4 che ricevei qui hieri a sera con quali aggra-
disce con testimonio di tanta benignità, et affetto le povere
fatiche, et viaggi, ch’io ho passati sino a quest’hora. 
--- page 140r---
 la notte di venerdì fui a Hoorn, et visitai quei signori dell’Ami-
ralità il sabbato, li quali vollero tenermi compagnia, non mi
lasciando partir, che hieri doppo mezogiorno usandomi ogni
termine di cortesia; come singolarmente dalle loro Signorie ne ho ricevu-
te molte in questo affare; et dico così perché in effetto
per le quattro navi, che hanno havuto in commissione di
metter in pronto non ho ricevuta una pur minima
molestia, né mi hanno lasciata capitar all’orecchie
alcune difficoltà; ma da sé le sono andate con molta
prudenza sapendo, et in maniera, che ’l negotio è stato
molto ben fatto, et così ben praticato, che non potevo desi-
derar né dimostratione di maggior affetto, né più affettuosa
volontà.
Per tutti gl’accidenti, et perché le cose succedino nel viaggio con
quell’ordine, che in una preparatione simile si conviene
ho stimato a proposito far deputatione di un Vice amira-
glio, al qual carico ho eletto uno delli 4 dell’amiralità di
Nort-Holandia per mostrar la stima che facevo di quei
signori, et l’ho fatto mentre stavano ancor meco nel Tessel
il che fu da loro grandemente aggradito; la commissione
però, che gli ho data non li servirà, che fino che arrivi
all’obedienza dell’eccellentissimo signor Capitan general da Mare; et allhora
starà all’Eccellenza sua il confirmargliela, il che stimo a proposito, 
--- page 140v---
 ch’ella facci: perché la carica è necessaria, et propria; et l’huomo che
l’ha al presente è sufficientissimo. A lui ho dato in sostanza
la instruttione, che ho data anco all’Amiraglio; ma però sigillata
et con giuramento di non aprirla se non in caso o del sbandarsi,
o di morte dell’Amiraglio.
Ad esso Amiraglio ho dato ordine a bocca, che deputi il corritore, o
scuteto della notte come qui dicono, quando sia unito con
gl’altri vasselli per far scielta di quello di essi che vadi meglio
alla vela, et sia il capitano miglior marinaro; et se uno
di quelli tre di Roterdam sarà proprio doverà deputarlo.
Ancor non posso mandar ala Serenità vostra come li vasselli siano
ad ordine di munitioni, artiglierie, et altri apprestamenti
spero bene, che l’eccellentissimo signor Generale resterà sodisfatto, et
conoscerà esser stata posta ogni diligenza perché cami-
nino sicuri, et con riputatione della
Serenità vostra, et di questi paesi di dove escono.
Non so se siano stati spiriti spagnuoli, o quai più maligni
che doppo la mia partenza da Amsterdam per Tessel
con li signori deputati delle Amiralità, sparsero voce
che sue Signorie erano passate in Tessel per far fermar li
vasselli, che non partissero senza la sicurtà ricercata da’
signori Stati, et lo dicevano con asseveranza vanità
et bugia inventata dalla malignità stessa; et forse 
--- page 141r---
 la rabbia li ha fatto proferir concetti di questa natura
mentre potevano haver avvisi, che li detti signori andavano
a nave per nave dando mostra alle genti con me, et col
signor Calandrini non altrimenti di quello fano nelle loro proprie
navi di guerra. Quello che vi è stato da dire
è sopra quella sicurtà, che volevano haver li marinari
di esser pagati di qua quando non fosser pagati dalla
serenissima Republica perché ne volsero nota per scritto, che
l’Amiralità haverebbe sodisfatto non si contentando
manco, che si dicesse li Stati Generali volendo per più
sicuro pegno il particolar magistrato dell’Amiralità.
Io all’Amiraglio prima del licentiarlo per andar al suo vassello
ho dati tutti gl’ordini, et instruttioni necessarie in scritto
a parte, et fattomi giovar la osservanza di esse, et
chiamati anco tutti li capitani avvertendoli all’obedienza
dell’eccellentissimo signor Capitan generale, in che si sono dichiariti
amplamente di dover obedire, et pregatomi all’incontro
di raccomandarli alla Serenità vostra et all’Eccellenza sua.
Delle instruttioni mie di quelle dei signori delle Amiralità, dei
roli, et dei capitoli, che hanno da osservar nell’
armata, et d’altro necessario a questo preparamento
manderò subito copiato, et ridotto nella nostra
lingua il tutto alla Serenità vostra.

--- page 141v---
Trattai col signor colonello Anstenraedt sopra il particolar delli
ottanta fanti sopranumerarii. Tentai di avanzar
più che puoti, ma non ho passato più, che di far
rinontiar coll’assenso del capitan Lambert Hadam (ch’è
quello, che li conduce) li denari della levata per essi
che sono mille franchi; di che me ne ha fatta scrittura
ma questa non ostante mi ha in ogni modo pregato
di raccomandarlo con mie particolari lettere a vostra Serenità perché
compatisca alla spesa, che ha fatto, et si compiaccia
ridonarle quello, che spontaneamente si è contentato
di rimetter et egli ha havuto da me in quello particolari
lettere per vostra Serenità. Con le altre scritture manderò
anco la sudetta et li roli delle compagnie. Gratie etc.
Da Amsterdam a’ 21 maggio 1618
di vostra Serenità
humilissimo et devotissimo servitore
Christofforo Suriano

--- page 142r---


--- page 142v---
Al serenissimo principe di Venetia
prima
n° 33 fin 34

