
--- page 153r---
2da
n° 400 comincia 399
Serenissimo Principe
la città di Ham nel contado della Marca finalmente anc’ella si è resa
al Commissario della cavallaria spagnuola, come fece già quella
di Zust, entro le quali vi erano anco prima genti spagnuole,
che furono cacciate da Bransvich. Fino ai dodici, che ’l signor
principe Mauritio ha lettere di Lipstat non si era ancor detto
Commissario approssimato alla detta piazza; ma si sono havute
nuove, che marchiasse verso là. Promettono quelli di dentro
di mantenersi più che potranno, et il bene, che in ciò avanze-
ranno li signori Stati sarà di guadagnar tempo, ma conosce ben
sua Eccellenza, et lo dice, che quella piazza non può sostenersi,
mentre è impossibile soccorrerla sendo troppo lontana; et
ella stessa a me ha detto che non sarebbe da consigliar li signori
Stati, che lasciassero abbandonato il suo Paese per andar a
mantener quello d’altri perché sarebbe un mettersi a manifesto
rischio di perdersi.
Al presente Spagnuoli sono armati in quattro parti in Fiandra, in
Brabant, ammassandosi quivi buona quantità di soldatesca
nel contado della Marca, et presso Reimbergh; né vi è chi
operi al presente cosa alcuna da dovero se non il detto Commissario.
Il principe Henrico si è accampato presso a Rees, servendosi
dei ritrinciamenti dell’anno passato; et il signor principe Mauritio
sta attendendo la mossa del marchese Spinola da Brusseles per
muoversi anc’egli. Alcuni scrivono d’Anversa, che ’l giorno d’hoggi doveva uscir in campagna; ma io ricevo
lettere di Brusseles dei 13 che non me ne toccano moto.
In tanto qui si va ordinando a tutte le cose per la sicurezza
del Paese.

--- page 153v---
Fra quindeci giorni, o poco più sarà qui di nuovo la Congregatione
di Holanda per terminar molte cose toccanti i mezi da trovar
denari, et in essa si concluderanno anco altri affari publici
raccordati, et solicitati dalli signori Stati Generali, che sono
necessitati aspettar l’assenso di questa Provincia la più inte-
ressata nelle spese, et nei debiti, la maggior contribuente,
et che a tal effetto stima convenirsele la direttione delli nego-
tii; tanto toccante al generale di dentro, che di fuori nelli
interessi con principi.
Furono avvisati già alcuni giorni li signori Stati, che quaranta
vasselli corsari erano usciti verso il distretto e stavano
sue Eccellenze incerte del loro fine, et non senza timore d’invasione
contra li loro sudditi; doppo hanno havuto altro avviso,
che incontrate le navi mercantili di questi paesi accompagnate
dalle navi da guerra di sue Eccellenze habbino immedite essi corsari
spiegate le bandiere bianche, et fatti alcuni tiri, et segni di
amicitia; onde restano l’Eccellenze loro contente, et la piazza
particolarmente d’Amsterdam interessata più che altra, gode dell’
avviso.
Il Pinacher professor di Grunighen havendo già havuta la sua
commissione è per partir fra un giorno, o doi per andar
a trovar detti corsari a trattar, et stabilir l’accordo già
maneggiato a nome dei signori Stati da altro soggetto con essi;
vedendo non poter ostar alla loro forza; et per quanto ho
potuto scoprire non sarà il viaggio con solo fine di stabilir
un’amicitia per l’interesse de’ mercanti; ma per indurli quando
veggano l’opportunità del farlo a coadiuvar qualche 
--- page 154r---
 altro disegno, che havessero per mare contra Spagnuoli. Questo
almeno è di sicuro, che le navi di questi paesi haveranno
ricetto nei loro porti. Subodoro anco, che con tal occasione
si maneggia qualche altra cosa assai rilevante; ma non
sono ancor certo né del luoco, né del mezo. Se sarà, et
ch’io lo possi scoprire procurerò tirarne ogni maggior particolare. Gratie etc.
Dall’Haya li 20 giugno 1622
di vostra Serenità
humilissimo, et devotissimo servitore
Christofforo Suriano

--- page 154v---
Al serenissimo principe di Venetia
2da
n° 400 comincia 399

