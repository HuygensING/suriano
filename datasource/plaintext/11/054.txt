
--- page 295r---
Replicata
n° 427 sola seguita n° 426
Spedita per via d’Amsterdam
Serenissimo Principe
hoggi al mezogiorno sono arrivate lettere ispedite in diligenza
dalli deputati delli signori Stati Generali, che si trovano in quella
piazza all’Eccellenze loro et altre del governator di Bergh op Zoom con
avviso dell’haver il marchese Spinola levato improvisamente
l’assedio di detta piazza. Sabbato Spagnuoli fecero volar
una mina fatta sotto una meza luna di quelli della piazza
ma non sì tosto fu all’aria con morte di alcuni al n° di
vinti in 30 delli assaliti, che gl’altri si rimessero alla
brecchia, et rifecero incontinente la meza luna in
miglior forma; et più forte della prima alli 2 la
domenica doppo ’l mezogiorno alle doi hore comi-
ciò a vedersi fuochi dalla parte dell’inimico, che
andorono crescendo, et durorono fino doi hore doppo
la mezanotte abbrucciandosi le baracche de’ soldati
nel qual mentre si andò caricando il bagaglio, et
partì lo Spinola coll’armata improvisamente, lasciando
adietro gran quantità di polveri vinti carra
con armi cioè picche, corsaletti, moschetti, et
altre simil amonitioni dalla parte che chiamano
del Nort cioè della tramontana, et dalla parte
del mezodì ha anco lasciato pur dell’armi
et polveri, et quantità di balle da ambi le parti 
--- page 295v---
 le artiglierie non sono state trovate, ma credono, che li gran
pezzi siano stati sotterrati, et dentro anco le trincere
si sono trovati moschetti, et armi di dosso. Et tutto ciò
è riuscito per la nuova, che ’l marchese Spinola ha
sentito della venuta del signor principe Mauritio, et del
conte di Mansfelt con sforzo grandissimo di armata.
Haveva presa il Marchese la stradda d’Anversa
et si scrive, ch’era seguitato dal signor Conte sudetto, onde si
aspettano ancor gl’avvisi se lo haverà colto, o qualche
delle sue truppe in camino. Li deputati sudetti dei
signori Stati havevano dato principio a spianar l’opere
dell’inimico, et dovevano metter ogni buon ordine
per ridur in stato le cose, et la piazza in particolare
in maggior sicurezza. L’avviso di questo levamento
d’assedio è stato sentito dai signori Stati, da tutta la corte,
et da’ popoli con quel contento, che la Serenità vostra può
ben imaginarsi mentre dalla perdita, o conservatione
di quella piazza dipendeva in gran parte o la
conservatione, o la perdita di gran parte del Paese
delle migliori piazza ch’havessero li signori Stati nel
loro potere dalla parte, et alle frontiere del
Brabant; et perdendo sarebbe stata separata con

--- page 296r---
Gran disavantaggio, et sconcerto questa dalla provincia di Zelanda. Le campane suonano, et le genti si
rallegrano come d’acquisto d’una vittoria. Tanto
ho stimato, che riuscirà di gusto alla Serenità vostra et l’haver-
ne notitia pronta; et tanto più, che in questo
instante, che scrivo li signori Stati Generali hanno man-
dato a me humilissimo ministro di vostra Serenità a commu-
nicar la sostanza di tutti li sudetti particolari perché
li rappresenti, et andavano alla chiesa per render
gratie a Dio. Dicendomi spetialmente che in questo non
consisteva il tutto perché lo spagnuolo sarà sempre
il loro nemico, et dissero haver l’occhio verso di
lui, che non per questo desisterà di tentar
ogni via, et ogni mezo per offender questo Stato; che
erano in guerra, et pertanto di nuovo si raccom-
mandavano a quella serenissima Republica. Io sodisfeci a questo
ufficio con quella forma di parole, che stimai propria
nell’assicurar li signori Stati, che vostra Serenità haverebbe goduto
dell’avviso, come d’ogni altro più buon successo
al vantaggio di queste Provincie, sendo il loro
interesse unito con quello della serenissima Republica la quale
potevo assicurarli, che non haverebbe mancato 
--- page 296v---
 al conveniente, et a quello, che doveva. Ispedisco le
presenti con huomo espresso verso Utrecht perché arrivi
il messaggero di Colonia per il quale inviai hieri per via
d’Amsterdam le mie lettere 426 supplirò coll’ordinario
venturo a quello di più, che occorrerà d’avviso
et di essecutione a’ suoi commandamenti. Gratie etc.
Dall’Haya li 4 ottobre 1622
di vostra Serenità
humilissimo et devotissimo servitore
Christofforo Suriano

--- page 297r---


--- page 297v---
Al serenissimo principe di Venetia
replicata
n° 427 seguita 426
mandata per Amsterdam

