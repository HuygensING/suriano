
--- page 483r---
2da
n° 464 comincia 463
Serenissimo Principe
doppo la partenza delli doi deputati dei signori Stati verso
Embdem, et al conte di Mansfelt, non si è havuto da loro
alcun avviso, né meno per altre lettere l’arrivo in
quel contado. Bene s’è inteso, che ’l medesimo Mansfelt si
sia da Aurich retirato a Stichhausen a fine come ha
mostrato di far creder di lasciar libero il luoco d’
Aurich al giovane duca di Bransvich come più
commodo, et di maggior habitatione che non è Stich-
hausen, che non è che un semplice castello: in oltre
per lasciar libero anco il conte di Embdem, et perché
così li deputati sudetti lo trovino al loro arrivo;
et anco per accommodarsi più vicino ai confini
di quel territorio, havendo fatta passar una buona
parte delle sue truppe nel paese di Munster.
Il Veis secretario di esso conte di Mansfelt è partito verso
lui hieri mattina con haversi assicurato, che li signori
Stati risponderanno per cinquanta milla fiorini
d’armi; che non mancaranno al signor conte
sudetto di Mansfelt di polveri, et amunitioni nella
quantità, che potranno; et che per assistenza
di denari metteranno in consulta l’affare, riser-
bandosi di trattar, et strabilir questo punto prin-
cipale alla riduttione che si deve fare a’ 6
del venturo qui di deputati delle Provincie
per l’istesso effetto, et per altri importanti
affari dello Stato. Esso Veis ha mostrata
sodisfattione di questo tanto, et sendomi 
--- page 483v---
 venuto a veder prima della sua partenza ha meco
mostrato promettersi molto da questa parte per il mante-
nimento dell’armi del signor Conte, aggiungendomi, che
haverebbono tentato certo di tener il suo patrone
obligato al servitio di questi paesi per la sua
sicurezza.
L’armi d’esso Mansfelt, et quelli di Bransvich si vanno
sempre più rinforzando, et questo viene particolarmente
scritto dalla parte d’Amburgh. Scrivono anco
che Brem, et qualche altra città habbino fatte
qualche levate; ma quella di Brem in particolare
ha levati mille fanti per sua propria sicu-
rezza. Si dice anco, che ’l re di Danimarca
levi le genti, et qualche altri di quei principi della
Bassa Sassonia; ma non è sicuro.
Dovevano come fu avvisato qui detti principi convo-
carsi nel paese d’Holstein a’ 25 del passato; ma
con lettere accordorono, che fosse per altro tempo
et in tanto ognuno pensasse a provedersi; ma
come la risolutione è certa di convocarsi così
la giornata è ancor incerta.
Quello che resiede a Amburgh per questi signori che ancor
è qui è sul partire, et per quanto ho potuto cavare
parmi che sia venuto qui per haver instruttioni
per quella dieta della Bassa Sassonia quand’ella
habbi ad esser insieme; premendo molto a
questi signori che da essa ne eschi qualche buona 
--- page 484r---
 risolutione. Con esso lui partirà anco uno col quale
mandano li signori Stati lettere in Danimarca, et in
Svetia per solicitar quei doi principi per assistenza
a questa Republica; et l’agente sudetto che risiede
in Amburgh haverà l’ordine di solicitar per il
medesimo le città ansiatiche.
Continuano li signori Stati ad usar le loro diligenze da per
tutto fuori del Paese; et a solicitar le Provincie
a trovar mezi per cavar denari, come ho
riverentemente scritto a vostra Serenità con altre mie, che
facevano. Dubitando di esser prevenuti dalla
potenza de’ Spagnuoli che minacciano grandemente
a questo Stato; et il signor principe Mauritio
mi disse quando fui seco, che haveva havuto
avviso di Lieges, che alcuni signori havevano
a Brusseles havute patenti in numero
di dieci o dodici per far tante compagnie
di cavallaria; che haveva passata la Mosela
et il Rheno il conte d’Isemburgh, che calava
verso il contado della Marca con disegno di
pigliar posto, et impossessarsi con l’aiuto dell’
altre armi spagnuole et austriache di Lip. Overo
di qualche altra piazza, che non poteva
ciò riuscir, che d’incommodo a questi paesi
li quali da’ Spagnuoli si andavano pian piano
serrando.
Con tutto questo ho da buona mano, et anco altri qui 
--- page 484v---
 sono avvertiti, che Spagnuoli non hanno denari, sono
in pena grande, et tanto maggiore quanto il credito
de’ mercanti non li serve, mentre tutte le piazze
che servono la corte di Brusseles sono nell’incerto
dell’arrivo della flotta in Spagna. Il bene de’ Spagnuoli
è l’essersi impatroniti di tanto Paese, l’haver maniera
di dar legge, et necessitar li adherenti ad assisterli
o di buona volontà o per forza, potendo
ognuno esser tocco, et incommodato dal colpo
de’ Spagnuoli; ma non tutti sufficienti ad unirsi contra
et ad evitarlo.
Tentano quelli di Colonia appoggiati all’auttorità del
loro Principe elettore di indur Spagnuoli a sman-
telar il forte Papemuts, intitolato al presente
Isabella del nome della serenissima Infanta; et fanno
passar li loro ufficii alla corte di Brusseles;
ma non si sa veder, che siano per ottener l’
intento; profitando troppo alli interessi de’
Spagnuoli l’haver quel posto, che li dà maggior possesso nel
Rheno; et tiene in freno, et in timore di esser
posta in contributione la città di Colonia.
Si è sempre sperato da ognuno qui; et questi principi
hanno confidato assai, che ’l duca di Sassonia non
andasse alla dieta di Ratisbona; ma gl’ultimi
avvisi hanno portato, che quell’Altezza havesse
tutto pronto, et che per li 20 del presente stilo
vecchio, ch’è appunto il giorno d’hoggi dovesse 
--- page 485r---
 mettersi in viaggio a quella volta; et di concerto
dovesse anco incaminarsi a’ 14 cioè a’ 24 pur per
Ratisbona il marchese elettore di Brandemburgh
partendo 6 giorni prima havendo il viaggio più
lungo, ma a fine di trovarsi in un istesso tempo sul
luoco. Temono queste Maestà, che l’andata di
detti principi elettori non sia punto per profitarli;
et lo stesso Re a me lo disse con qualche passione
mostrando di dubitare, che o constretti dagl’ufficii,
o indutti dagl’artificii; o condotti per le minaccie
possino assentir a quello che forse non hanno in
intentione.
Qui è stato avvisato di Colonia che l’Imperatore sia risoluto
di passar avanti con il transporto dell’elettorato
in Baviera: tuttavia quello che scrive mostra
di dubitar anco se effettivamente così sia mentre
si è saputo, che l’ultime lettere di Cesare al duca
di Sassonia contenevano in particolare promessa
assai ferma che niente si sarebbe fatto nella causa
del Palatino senza saputa di esso Sassonia.
Hanno anco havuti avvisi queste Maestà dalla corte
d’Inghilterra che il signor Simon Dighbi passato ultimamente
per qua, di ritorno dalla corte cesarea, ove si
era trattenuto come agente d’Inghilterra sia stato
ispedito in Spagna per accompagnarsi con
il conte di Gondemar, che deve d’ordine del
Catholico conferirsi alla maestà di Cesare 
--- page 485v---
 con voce che detto Gondemar sia per negotiar la restitutione
del Palatinato come quello che n’ha fatte le prime
promesse in Inghilterra alla maestà della Gran
Bertagna. Di che vostra Serenità deve esser a pieno informata.
Può ben ella per sua prudenza imaginarsi che
fondamento fanno questi principi di questa
intramessa, et il tempo che sia per fraponersi tanto
nel muoversi del conte di Gondemar dalla corte
di Spagna, quanto nel viaggio, et nel negotiare
et ben comprendono quest’esser una nuova burla,
et una nuova maniera di tener irresoluto il
re della Gran Bertagna, che dicono esser pasciuto
a tutt’hore delle speranze del matrimonio. Al qual
proposito ho saputo, che come Spagnuoli lo fanno
publicar in questi contorni, et anco altrove per
fatto; così l’ambasciator Dighbi di Spagna scrive a questo
signor ambasciator Carleton sole speranze senza certa
sicurezza. Et le lettere l’ha ultimamente ricevute.
Questi incontri mettono in pensiero questo Re, et lo
fanno considerar a’ casi suoi, et vorrebbe bene
che miglior mano lo solevasse da tanta caduta.
Qui è venuto in questi ultimi giorni gentilhuomo boemo partito con lettere di Betelem
Gabor dalla sua corte direte a quello Re, con le
quali lo assicura di quello, di che precedentemente
gli haveva fatta per apertura a Ledam di
voler assicurargli 
--- page 488r---
 in conformità dell’aleanza
già contrata insieme, che stava nel medesimo senso,
vedendo che l’Imperatore, et casa d’Austria non
osservavano ciò che promettevano, havendolo
provato in diversi accidenti anco con la parola
Imperatore in questi passati mesi; era però risoluto
di secondarlo, et solevar la sua fortuna: aggion-
gendo, che più tosto (ridotto a termine disperato)
haverebbe accettato il soccorso che Turchi già
li havevano offerto per non abbandonarsi, et
perder quello, che haveva, et per tanto si dechia-
rasse, et procurasse che li signori Stati dal canto
loro facessero quello, che potessero per secondar
questa buona risolutione: per effetto di che simil
ufficio ha fatto il medesimo gentilhuomo nella sem-
blea dell’Eccellenze loro, et con sua Eccellenza con la quale
è stata più di una volta anco sua Maestà.

Lettere non ha portate esso gentilhuomo né a’ signori
Stati, né a sua Eccellenza. Fu sentita 
--- page 488v---
 con allegro animo
questa propositione, et li signori Stati quanto potrà
provenir da loro tanto hanno promesso, che faranno.

Il Re ha scritto al Gabor parendogli che non
fosse tempo da perder a fine di mantenerlo
in tal buona volontà, et spingerlo alla essecu-
tione, havendo sua Maestà spedito al detto Papem
per altre strade; ha mandato a me, il signor baron
di Donà pregandomi per nome di lei d’inviar
il duplicato, che sarà aggiunto sotto coperta di
vostra Serenità perché si compiaccia farlo adrizzare per
la più sicura via, acciò li capiti nonostante,
che sia il duplicato per ogni buon rispetto,
promettendosi sua Maestà, come disse il Barone,
dell’amore, et dell’affettione di vostra Serenità tanto
verso li suoi interessi, che si compiacerà, che
queste lettere habbino buon ricapito; et ha
mostrato anco desiderio di sapere per qual strada
da cotesta parte potesse far far senso il camino
a qualcheduno che haverebbe intentione di man-
dar a detto Bettelem, et mi disse che et per questo,
et per il ricapito
 
--- page 489r---
 delle lettere haverebbe atteso la
risposta. Io ho stimato bene non ricusar alla
instanza, essendomi ella fatta a nome di sua Maestà,
et con grande efficacia dal detto Barone.

Vedrà che tratta Gabor con titolo di Re, et il
gentilhuomo tanto con sua Maestà che con gli Stati et
sua Eccellenza ha dato sempre titolo di re al
medesimo Gabor.

Il general Veer è ritornato hieri sera da Harlem
ove ha licentiata, et pagata quella soldatesca
che haveva condotta di Palatinato. Vostra Serenità dalla
corte d’Inghilterra haverà inteso come si sparli di lui
et come si procuri sempre più di metterlo in mal concetto
appresso il suo Re. Qui si procura che ’l re, et regina
di Bohemia, et sua Eccellenza faccino ufficii tali che
servino a disimprimer la maestà della Gran Ber-
tagna di tutto il male, che fosse opposto a questo
cavalliere, che vive con gran perplessità d’animo,
dolendosi dell’infortunio, mentre professa di haver
con ogni termine di buon soldato tentato di
sostenersi in Manheim, et che colpa l’altrui condotta
imputandone monsieur di Sciomburgh
et pura necessità per riputatione del suo Re lo habbi
indotto ad abbandonar la piazza. Credo che
dimani partirà per Inghilterra per ivi render conto di sé 
--- page 489v---
 et dell’attioni sue.
Aggiungo a queste le doi precedenti lettere in replica
del n° 361, et 362. Gratie etc.
Dall’Haya li 30 genaro 1623
di vostra Serenità
humilissimo, et devotissimo servitore
Christofforo Suriano

--- page 490r---


--- page 490v---
Al serenissimo principe di Venetia
2da
n° 464 comincia 463


--- page 486r---


--- page 486v---


--- page 487r---


--- page 487v---


