
--- page 041r---
2da
n° 380 comincia 379
Serenissimo Principe
l’assemblea di Holanda si separò giovedì con assignatione
tra li deputati di haver recesso qui fra quindeci giorni,
nel qual mentre tratteranno colle città delli particolari scritti
nelle mie prime, et d’altri appartenenti principalmente al
servitio, et mantenimento dell’armi difensive per queste
Provincie, mentre sempre più cadono le speranze di veder
così facilmente accommodate con loro le doi corone di Francia
et d’Inghilterra.
Dalla Francia havendosi qui avvisi, che malamente si può far
alcun fondamento di speranza di pace, questi travagliano
l’universale. Si hanno havute anco novelle, che
monsieur di Roan sia morto; con tutto ciò non vi è
speranza tra catholici francesi, che questa morte mor-
tifichi punto li spiriti inquieti, et turbulenti.
Questi medesimi Francesi catholici restano scontenti di veder
darsi licenza qui a qualche officiale, che deve
andar alla Rocella; et con tutto che ultimamente si habbi mostrato dar ordine di far prigioni alcuni
soldati, che si trovavano imbarcati: in ogni modo
non è successo altro, et mal dicono dell’Ambasciatore qui
residente per sua Maestà christianissima, come ch’è della religione
riformata.
Per Inghilterra mi disse il signor principe Mauritio, che si dubitava certo, che questi interessati nella Compagnia dell’
Indie Orientali non havessero cesso così facilmente, né
vedeva manco il ripiego del farlo aggiungendomi

--- page 041v---
L’Eccellenza sua, che questi popoli difficilmente si accommodano al pregiudicar
al proprio interesse.
Nell’assemblea sudetta di Holanda si è stabilito intorno alla
Compagnia dell’Indie Occidentali, ch’ella doverà andar avanti.
Il negotio de’ sali da incorporarsi nella Compagnia è quello,
che contrasta al presente all’effetto, perché quelli della
religione anabatista, che sono in molto numero par-
ticolarmente in Northolandia, non vorrebbono, che fosse
incorporato, né essi interessarsi nella Compagnia per la
superstitione, che hanno di non voler far guerra, né
andar armati. Tuttavia questo si è arrestato, che
si vedrà di far per via amicabile, quanto si possa per
condurveli; ma altrimenti che al ritorno non conclu-
dendosi alcuna cosa si terminerà il negotio per la pluralità
dei voti. Non veggo ancor questo negotio ridotto
a segno; ma al contrario circondato da impedimenti
assai difficili, et principalmente per haver denaro sufficiente
per l’armar della flotta.
Sentendosi l’armar, che si fa in Spagna di quantità de’
vasselli si sono mandate tre navi verso quei mari
con alcune pinazze per haver gl’avvisi certi: in tanto
si è deliberato che siano in mare per questa estate da cento
buoni vasselli armati di questi paesi.
Li lavori de’ Spagnuoli al porto dell’Esclusa, et quelli di questi
signori sopra l’isola di Casant caminano avanti, incom-
modandosi da quelli dei signori Stati grandemente col canone 
--- page 042r---
 gl’operarii delli nemici.
Il predicante di Genevra, che già molte settimane
si trova qui va spargendo esser li suoi signori a stretti
termini, che ’l duca di Savoia si avicini ai confini
di quella piazza con disdotto in vintimilla combatenti,
che sia risoluto di assediarla, che antiosamente soleciti
in Francia, et tenti di indur il Re a non contrastargli,
et altre cose simili va portando per il suo vantaggio
in maniera che pur ha indotti questi signori a donarli
ancora dieci milla fiorini, che sono in tutto trentamilla;
havendo anco ritratta quasi parola, che se saranno
Ginevrini assediati vedranno di far qualche cosa
di fermo ancora. Gratie etc.
Dall’Haya li 28 marzo 1622
di vostra Serenità
humilissimo, et devotissimo servitore
Christofforo Suriano

--- page 042v---
Al serenissimo principe di Venetia
2da
n° 380 comincia 379

