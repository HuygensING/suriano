
--- page 439r---


--- page 439v---


--- page 440r---


--- page 440v---


--- page 441r---
2da
n° 455 comincia 454
Serenissimo Principe
monsieur Marsigliach partì venerdì alla volta di Francia
ripasserà per Brusseles, ove disse, che doveva ricever
qualche risposta dall’Infanta. Non mi ha detto, né
io ho potuto penetrar qui sopra che negotio. Non ho
mancato di visitarlo più volte, et egli fu la seconda
volta a me, et mi attestò di voler metter ogni suo spirito, sendo alla corte
perché svaniscano li mali ufficii che potessero esser
intestati al Re per divertirlo da ben operare nel
negotio de’ Grisoni: ho cavato esser questo soggetto
stimato qui di compiacersi di parlar assai et
prometter niente meno.

Per l’affare d’Oranges è partito con risposta generale,
ma nondimeno con haver seco usato il signor principe
Mauritio qualche particolar confidenza acciò facesse
apparer al Re, che ’l suo fine era di farsi cono-
scer, humilissimo servitore della Maestà sua, né
haver havuto altro oggetto nel munir quella
piazza, che del preservarla, et mantenerla contra
gl’istessi nemici di sua Maestà. A me ha
detto l’Eccellenza sua, che haverebbe ben volentieri mandato
in Francia, ma che non sapeva come fare perché non voleva mandarà a dar conto delle
attioni sopra non bene che è suo hereditario, nel
quale ha sovranità, et che sempre è stato tale
nella sua casa.
 
--- page 441v---
 che le difficoltà promesse altre volte erano state
anco al presente portate a nome del Re da Marsigliach
cioè che vorrebbe la Maestà sua, che nella nova investitura
del feudo che tante volte ha ricercata di quelle terre
che sono all’intorno d’Oranges s’includesse anco quel
Principato cosa che non poteva esser; più che demolisse
le fortificationi nuove della cittadella, et della stessa piazza
che quelle della cittadella non erano che reparationi
havendo incamirati li beloardi, che volevano
ruinare; che quanto alle fortificationi della piazza
queste erano state fatte dalli habitanti per sua sicurezza
propria, et per difendersi dalle invasioni poiché prima
erano facili ad esser sorpresi; in oltre, che volesse
anco il Christianissimo, che sua Eccellenza dichiarasse, che le terre di
Borgogna rilevano dalla corona di Francia; cosa che
non poteva fare per esser nella giuriditione dei Spagnuoli
che come al presente per la guerra le hanno in sequestro
così pigliarebbono materia di privarvela, et confinar-
gliela assolutamente; ma aggiunse, che sapeva bene
che tutto questo maneggio procedeva dal vice legato
di Avignone, et dal vescovo di Oranges; et che
appunto per scoprir questo haveva havuta fortuna
che li cadessero in mano alcune lettere, et trattati
del nuntio, che al presente si trova in Brusseles per
avanti stato vice legato in Avignore; che non poteva
dir più di quello che haveva fatto altre volte dir
alla Maestà sua, ch’ella era tanto forte, che bastava
assai per travagliarla, et per levarle col tempo quella 
--- page 442r---
 piazza per forza, che l’haverebbe messa in spese; ma che
di condescender per tal rispetto ad attioni, che pregiudi-
chino al dritto, et alla sovranità che teneva antica
sopra quel Principato non vedeva apparenza di
doverlo, né di poterlo fare in pregiudicio del suo
fratello, et della casa. Parlò, et essagerò meco con
qualche confidente passione; ma disse sperar anco
che sua Maestà haverebbe mirato al dovere, et all’honesto
né li haverebbe voluto per l’altrui suggestione travagliar
l’antico legitimo possesso di quel Principato.
Ho penetrato col mezo di gentilhuomo amico mio, che
monsieur di Maurier ambasciator ordinario di Francia non ha
voluto accompagnarmi con esso Marsigliach in questa
trattatione, dicendogli liberamente che conosceva molto
bene, che non haverebbe reportato frutto dal suo viag-
gio; et che già essendo ultimamente in Parigi haveva
detto tanto, che bastava a quei ministri procurando,
che si andasse destramente portando innanti senza
disgustar questo Principe tanto necessario per questi
paesi. Et parmi, che esso Ambasciatore habbi presa
buona occasione da un poco d’indisporsi di fred-
dore di tenersi in casa aggravandola con finta di
accidente di gotta; ma ho anco cavato di più
che la missione di questo soggetto sia effettivamente
stata spinta dall’instanze efficaci, che in Avi-
gnone ha fatte il Vice legato, et il Nuntio pon-
tificio, et che sua Maestà per sodisfar ad ambidoi habbi
commandata la partita al medesimo Marsigliach dalla 
--- page 442v---
 stessa città d’Avignone. Non ha dubio, quella piazza
d’Oranges è come uno spino agl’occhi tanto per il
contado di Avignone, che per la Francia per li rispetti
che ho significati riverentemente la passata settimana
alla Serenità vostra nelle mie prime n° 452 che con il n° 453
vengono replicate colle presenti.
Questo affare dà molestia alli signori Stati per la consequenza
et per veder, che ancor non possono agiustarsi con
la Francia come ben vorrebbono, la quale per le
cose passate publiche, et per l’interesse de’ particolari
si chiama disgustato assai di questo Governo. Ancor
che tengono, che questo sia più tosto per soggestione
particolare. Ma il signor Principe, del cui interesse si
tratta risente maggior il dispiacere, che aggrava
la indispositione, che da alcuni giorni in qua lo tra-
vaglia per il patimento passato nel viaggio, et doppo
che rivenne dalla condotta di quell’impresa, che
fallì, et d’allhora sin qui non è mai stato bene
ha frequenti alterationi, che non vuol, che siano
febri, et spesso cade in sudori, che col non haver
il riposo ordinario del sonno massime la notte
lo rende pian piano fiaco, et debole; resta in
camera per il più; ma levato del letto; non
lascia tal volta di uscir di casa; come anco non
cessa dal negotio: tuttavia si dubita che senza
un buon governo possi cader in qualche fastidiosa
infirmità da che Dio lo liberi per servitio di
questi paesi, et del publico.

--- page 443r---
Sabbato partì alla volta delle sue truppe il signor duca di Bransvich
et dal signor principe Mauritio ha havute ottime instruttioni
perché stia in buona intelligenza con Mansfelt a fine di
non pregiudicar altrimenti al publico servitio. Per effetto
di che prima anco haveva scritto a’ suoi colonelli, che si
erano mostrati renitenti dall’ubidir al Conte, che lo
dovessero fare, et che sarebbe stato presto appresso di loro
questo Principe mostra tuttavia gran cuore, et si è lasciato
intender, che non tornerà all’Haya, che non venga
per levar la Regina per riporla nei suoi stati; et all’Ambasciator
inglese ha detto, che lo pregava a scriver al suo Re
che le viveva servitore, et che haverebbe sparso il sangue
et spesa la vita per la Regina sua figlia. A detto Principe
nell’età sua di ventidoi anni bole ancor vivamente il
sangue; ma s’egli havesse presso di sé qualche huomo
sodo, et di chi si fidasse al certo riuscirebbe col tempo
un degno signore.
Dalli signori Stati ho havute promesse, et speranze assai buone
che per lui haverebbono fatto tutto quel più, che
havessero potuto; et più, che non haverebbono fatto
per quel si sia altro; et in tanto hanno prestato
il loro credito per armi per l’amontar di sessanta,
et più milla fiorini.
Del conte di Mansfelt non si sente altro se non compianti che gl’
habitanti di Embdem, che ricorrono o per procuratore, o
in persona alli signori Stati, dolendosi, che vogli contribuir, et
ranzonarli anco oltre quello, che di gran lunga possono
portar le loro forze; et che li suoi, non potendo da 
--- page 443v---
 alcuni haver denari li piglino li loro libri di crediti, et vadino dalli
debitori, facendosi pagar a loro il debito, et che in quel contado
si usino mille altre insolenze con manifesto inditio della vicina
di tutto quel Paese. Il giovane figliolo del conte d’Embdem ha fatte
qui le sue indoglienze a nome del padre; et principalmente col duca
Christiano di Bransvich, come quello che hora è fatto cognato
del giovane conte d’Embdem per la sorella che li è già
promessa in matrimonio. Et questo forte potrebbe servir
di stromento per solevar quell’afflito conte, ritenuto
come prigione a Essens.
Alli signori Stati spiace in estremo questa maniera di trattare
et uno di essi, che fu hieri a sera meco mi disse, che
sue Eccellenze non vorrebbono più haver (non parlò di Mansfelt)
ma le genti di lui in servitio in questi paesi havendole
provate quando gran necessità non lo ricercasse, ben
perché corressero per far diversione altrove in Alemagna.
Il conte di Levenstein haveva in pensiero di rasignar in
mano di Mansfelt, et disfarsi del terzo d’infanteria, et
della cavallaria sua ma che come n’haveva havuto consenso
dal re di Bohemia; così, instato da Bransvich, che in
ogni caso che esso Mansfelt si fosse risoluto di aban-
donar quelle armi, gli prometteva tutto quel più, che
poteva aspettar da buon amico, si era risoluto di
lasciar ancor continuar sotto a suo nome dette genti;
ma in ogni modo ha fatto pensiero di voler passar
nel ducato di Wirtimbergh sopra alcune terre che
quivi gli restano, sendogli tutti li altri suoi beni confiscati
dall’Imperatore, et di là vuole ispedir costi per veder se 
--- page 444r---
 nelle congiunture presenti vostra Serenità haverebbe bisogno, che
da quella parte conducesse genti per la Valtelina, il che
commodamente, et con poca spesa presumo, che si potrebbe
fare; et haverebbe aspettata la risposta, o forse
egli stesso sarebbe andato a prenderla dal signor secretario
Scaramelli a Zurich.
È partito il capitan Hornech sabbato per venir a piedi
della Serenità vostra, et si conduce a lei con ottima volontà
di continuar a quel servitio sperando, che mi ha
detto, che ella lo farà degno della sua
munificentissima gratia a fine che possi mantenersi
et che le darà carico tale di che lo stimerà degno
et desidera, che la sua compagnia sia dichiarita (come
sono altre) ordinaria al servitio di vostra Serenità.
Non ostante, che in Amsterdam siano capitate le lettere di
Venetia per via di Colonia fin della settimana passata
io però non ho havute le mie ordinarie né anco per
la via di Anversa, che mi travaglia per il publico ser-
vitio (et per il particolar interesse; trovandomi in una
compassionevol strettezza, senza denari, carico di
debiti, et presto presto* senza credito correndo già
il terzo termine del mio salario. La supplico per
l’amor di Dio ad havermi compassione, et solevar
la mia afflitione d’animo, che risento principalmente
per la publica riputatione, che con ogni humil ri-
verenza metto innanti alla Serenità vostra. Gratie etc.
Dall’Haya li 2 genaro 1623
di vostra Serenità
humilissimo, et devotissimo servitore
Christofforo Suriano

--- page 444v---
Al serenissimo principe di Venetia
2da
n° 455 comincia 454

