
--- page 109r---
2da
n° 391 comincia 390
Serenissimo Principe
dimani, o appresso dimani si aspetta qui di ritorno dalla sua impresa
il principe Henrico per la quale partì improvisamente di qua, come
scrissi nella mia precedente lettera dei 16 qui aggiunta in copia.
Altra nuova certa non si sa, se non che habbi corso doi o tre leghe
o siano hore di camino appresso Brusseles, et Lovania mettendo
il fuoco all’interno nei villaggi, scorrendo da per tutto di là
la riviera del Demer con terrore, et spavento dei popoli, che
datisi quelli che puotero alla fugga corsero per salvarsi particolarmente
a Brusseles, et con difficoltà furono chiuse le porte di detta
città per il concorso grande delle genti, che concorrevano.
Non condusse seco canone, ma si fece finta, che dovesse farlo
et per ingannar tanto maggiormente fu fatto imbarcar, et partire
per altro camino. Partì la dominica mattina 15 del presente avanti ’l far
del giorno; se ben l’ordine era per l’un hora appresso la meza
notte, conducendo seco ponti sopra carri, et diverse amunitioni
et apprestamenti da guerra, et particolarmente petardi, de’ quali non si sa
ancora, che si sia servito, non havendosene avvisi certi, et meno
il signor principe Henrico stesso ha scritto a sua Eccellenza. Venuto
che sia procurerò ogni più essata informatione per darne distinto
et riverente conto a vostra Serenità.
Il beneficio, che sin qui si è cavato è di haver fatto danno al paese
nemico, et haver divertito, che ’l conte Henrico di Bergh
non sia passato innanti a travagliar, et batter Bransvich.
Già esso Conte si era ridotto di là del Rheno, ove haveva
fatto alto con disegno di avanzarsi all’impresa quando
fu avvertito della mossa del principe Henrico, ma tardò 
--- page 109v---
 perché solo a’ 19 del presente cominciò a far ripassar le genti; et il
venerdì doveva seguitar il resto; ma passato si poteva facilmente
condur in tre giorni nel Paese. Fa conto sua Eccellenza che già il
fratello si sia retirato in salvo a Breda colle genti, li prigioni,
et il butino. Hora stano questi signori pensando ove lo Spagnuolo vorrà far le sue vendette a fine di opposili. Risen-
tendo nondimeno gravemente quello, che successe alcuni giorni
sono dell’esser stati affundati dieci vasselli di pescatori dalle
navi di Doncherchen havendo fatti gl’huomini prigioni; et sento-
no anco dispiacere, che non sia riuscito il raporto, che ’l capitan
Moy Lambert da Roterdam havesse batuti doi vasselli di
Doncherchen, come fu vero del terzo, che diede in spiaggia a
Bologna; è ben vero anco, che li doi siano stati perseguitati
et si siano salvati colla fugga.
Corse qui pure li giorni passati, che la buona riuscita della pace
in Francia fosse interrotta da ufficii del principe di Condè
ma un gentilhuomo francese capitato ultimamente qui, et venuto
in pochi giorni di Parigi riferirce, che ’l Principe haveva
scritte lettere a Parigi per espurgarsi, et dichiarar vana questa
voce, et esser una calumnia, mostrando di concorrer nel
desiderar quanto altro si sia la pace sudetta, et esso gentilhuo-
mo anco qui pubblica questa; ma vostra Serenità deve esserne
molto meglio informata.
Vi sono di quelli, che dubitano, che anco, che la pace si facci poco
sia per far il Re nel negotio de’ Grisoni, et particolarmente per la
ricuperatione della Valtelina: ben credono molti più 
--- page 110r---
 quello, che qui è stato riferto, che Grisoni si siano raccommandati
al conte di Mansfelt, et ch’egli gl’habbi mandato della cavaleria
et viene anco detto, che ’l duca di Savoia n’habbi participatione.
Si trovano questi signori con molta molestia d’animo per la dilatione, et lun-
ghezza colla quale si procede dui ministri, et consiglieri del re della
Gran Bertagna nel negotio dell’Indie Orientali, non potendosene
venir a capo; ma incontrando sempre gl’ambasciatori in
maggiori difficoltà, che per superarle sono essortati, et consi-
gliati dall’Eccellenze loro, et dal signor principe d’Oranges ad usar mo-
destia, patienza, et flemma; ma sanno molto bene, che gl’
ufficii de Spagnoli sono un gran contrapeso, et si oppon-
gono grandemente al venir presto alla terminatione di quel negotio.
Alcuni dell’assemblea dei stati vedendo quell’affare andar tanto
in lungo hanno proposto, che si dovesse richiamar il signor cavallier
Arsen a fine d’indurlo presentialmente per passar a risieder
appresso la Serenità vostra; ma è stato consideratop che sarebbe un
ruinar, et guastar tutt’a fatto per esser egli al presente informa-
tissimo, et perché non potrebbe così un altro, che si mandasse in
suo luoco intender facilmente la cosa et conoscer et maneggiar
li humori, et le passioni, et potrebbe anco riuscir con disgusto
del re della Gran Bertagna, et del suo Consiglio, che potrebbe
farsi più forte con gl’interessati nel difficoltar, et prorogar
tanto maggiormente la trattatione con pregiudicio notabile
degl’interessi di queste Provincie. Restano per tanto perplessi
assai per il dubio anco, che hanno, che vostra Serenità resti offesa da
sì lunga dilatione, dubitando insieme, che questo possi alterar 
--- page 110v---
 le buone risolutioni di lei in servitio di questi paesi. Questo ho
cavato da persona, che ama il publico servitio, et l’interesse
dell’una, et l’altra Republica.
Giovedì passato partì di qua il signor colonello Rocalaura, et io per
non lasciar cosa che fosse in poter mio doppo haverlo honorato
quanto dovevo, et trattato più d’una volta conforme alla
mia povera fortuna in questa casa della Serenità vostra lo accompa-
gnai fino a Roterdam per dar testimonio ad ognuno della
stima che si fa di questo honorato soggetto. Quella stessa
sera s’imbarcò. Passerà in Fiandra nella piazza d’Ardemburgh
per consignar la compagnia, che teneva al signor capitan Sileri a chi
l’ha rinuntiata, et vedrà la piazza dell’Esclusa, ch’è vicinissima
per poter, com’ha detto farne un’essata relatione alla Serenità vostra
né perderà tempo. Egli ha lasciato qui honoratissimo nome,
et desiderio di lui in questi signori, et nel signor principe Mauritio in
particolare, che lo stima, et honora grandemente. Gratie etc.
Dall’Haya li 23 maggio 1622
di vostra Serenità
humilissimo, et devotissimo servitore
Christofforo Suriano

--- page 111r---
Cut page

--- page 111v---
Cut page

--- page 112r---


--- page 112v---
Al serenissimo principe di Venetia
2da
n° 391 comincia 390

