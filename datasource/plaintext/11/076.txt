
--- page 399r---
2da
n° 449 comincia 448
Serenissimo Principe
resta tuttavia il conte di Mansfelt nel contato di Embdem
di dove n’è uscito il conte medesimo di Embdem non tenen-
dosi sicuro. Viene scritto, ch’era passato a Hambourgh
et di là si crede, che anderà al re di Danimarca a
quello di Svetia, et ad altri principi della Bassa Sassonia
con chi è apparentato a fine di far indoglienza con
loro, onde si crede, che questo habbi da causar qualche
mal effetto, et che divertir alcuna buona risolutione, in
quei principi della Dieta che devono fare ai 15 del
presente stilo vecchio. Ancorché quelli, che intendono
il modo del fare, et gl’interessi di essi Principi
credono, che non siano per risolver alcuna cosa
di buono per il commune interesse ma solo per la
loro propria difesa ognuno in particolare, massime
comprendendosi sempre più il re d’Inghilterra alieno
dall’intraprender contra la casa d’Austria per
non offender Spagnuoli, et non intorbidar l’effetto
del matrimonio, che si scuopre in lui esser molto fisso.
Al qual proposito dirò alla Serenità vostra haver veduto in
mano del signor principe di Portugallo una carta stampata
con sopra il principe d’Inghilterra alla mano dritta;
la principessa di Spagna alla sinistra et si dano la
mano, et Christo in mezo, che par che rappresenti 
--- page 399v---
 l’accomplimento del matrimonio. La carta gli è stata portata
da un frate franciscano portughese venuto ultimamente di
Londra. Io sono sicuro, che vostra Serenità haverà il più
certo di queste inventioni, et dei concetti, che corrono
in quella corte. Qui non si sa più ove tornar il
giudicio, né che sperar da quella parte.
Il conte di Mansfelt per quello viene riferto haveva
intimato al conte d’Oldemburgh di haver 200 mila raistaleri
glien’ha offerto centomilla; ma Mansfelt ha mostrato
non restar contento; onde Oldemburgh gli ha fatto
dire, che non si contentando non haveva altro per lui
che polvere, et balle, volendo inferire, che gli have-
rebbe fatta resistenza. A quelli di Munster haveva
ricercata grossa contributione ripartita sopra
alcune misure di terra ognuna quanto possono
lavorar doi cavalli in un giorno, et sono trentadoi
milla pezzi. Alcuni dicono, che habbi adimandati
cinque raistaleri per una pezza, altri doi, et
questo per quattro mesi, che sarebbe in ogni
modo summa grandissima, et li deputati, di quei
popoli erano passati nel contado d’Embdem
per aiustar in manco che havessero potuto, et
si tiene per fermo, che il Conte si sarà accommodato 
--- page 400r---
 al conveniente, come anco con quello di Oldemburgh.
Sono fuori patenti per levate di esso conte di Mansfelt, et
quelle del duca di Bransvich caminano lentamente
avanti. Egli si trattiene ancor qui et non è lasciato
partire per doi rispetti oltre quello del guarirsi: l’uno
perché pare che non sia consigliato andar alle sue truppe
senza denari, assicurandosi, che questo causerebbe discontento
et alteratione grande con rischio di amutinatione
tra la soldatesca con disreputatione di lui, et non senza
pericolo di qualche accidente, che gli potesse arrivare
l’altro perché non si vorrebbe ch’egli si trovasse a parte
nel dar disgusto ai principi della Bassa Sassonia ingelositi
per quelle forze, et con dubio forse, che un giorno non
vadino a cader sopra alcuno di loro. Et parmi compren-
der, che anco venghi trattenuto dai consigli del signor principe
Mauritio, che si vale di altro pretesto, ma col fine
di lasciar il conte di Mansfelt solo al governo di quelle
militie per evitar la gelosia tra lui, et esso Duca
per il commando. Hanno caro li signori Stati, che detto
Mansfelt si trattenghi in quella parte vicina a queste
Provincie, et in sito proprio non lontanto dall’
Alemagna, quando l’interesse di queste Provincie
le necessitasse a richiamarlo di qua; ò l’occorrenza 
--- page 400v---
 portasse, che dovesse passar ad alto coll’armi sue verso il
Palatinato, o altrove per far diversione.
Se dal Conte o con lettere, o col mezo di qualcheduno mi fosse
tocco de’ concetti passati di aiuti o di assistenze, overo
di passar nello stato di vostra Serenità con genti, o colla sua
persona risponderò con quei concetti, che scuopro esser
riusciti di contento alla Serenità vostra et con quello di più
che ultimamente mi ha espressamente commesso nelle sue
lettere dei 17 del passato.
Quanto alla patente so certo, che ’l Conte l’ha havuta
ma non so perché sia egli restato di significarlo alla
Serenità vostra scriverò al Rotta perché ne cavi il certo.
Nelle medesime lettere ho ricevuto quello, che scrisse di qua esso
Rotta toccante li concetti di Tournon, me ne valerò
per informatione. Quanto a Tournon è un chiarlone
viene conosciuto per tale, et non credo che ’l signor conte
di Mansfelt sia così facile a persuadersi, et imprimersi
di quello, ch’egli va dicendo, et sarà parte del Rotta
a cui scriverò di levar quell’ombre che o nel
medesimo Conte, o in altri del suo seguito potessero
partorir le voci d’un mentitore chiarlatano, che
per vender la sua mercantia in Francia, et tirar il
suo profito anco a pro del patrone si sarà servito 
--- page 401r---
 dei concetti sparsi senza pensar, imprudentemente, ove
vada a ferir l’offesa.
Con lettere dei 3 di questo mese scrivono di Colonia, che
si era tirato dal giovedì fino al giorno della data
nel forte Papemuts con 5 pezzi di canone, et
pensava l’inimico farvi brecchia; ma bisognava
poiché con sforzo di barche fosse andato a gua-
dagnarla, che non gli sarebbe stato così facile l’accostarsi.
Si è scritto anco, che Tilly havendo lasciati mille cavalli et doi reggimenti d’infanteria nanti Franchendal
per impedir, che o soccorsi, o viveri non entrino in
quella piazza, si doveva retirar nelle terre di Hassia
per quivi svernar. Et qui viene stimato un principio
di buona volontà, che si habbi da’ Austriaci verso
quel Stato per mandarla ad effetto a suo tempo.
Quello che fa meravigliare è esser il Paese molto
discosto.
Ho avviso di Midelburgh con lettere dei 9 che a Flesinghen
era arrivata una nave da guerra di questi paesi
conducendo seco un vassello Portugesse col carico di
400 casse di zuccaro; et quello che haveva essercitato
il carico del sindicato in Angola che lo stimano
per cinquanta milla franchi di ranzone. Ma quelli 
--- page 401v---
 di Doncherchen hanno anc’essi presa una barca
grossa di portata di vinti lasti in circa ma non mi
viene scritto che carico che haveva; che non può
esser di rilievo.
Da detta parte di Doncherchen viene confirmato l’avviso
dell’essecutione fatta contra quei poveri pescatori
di questi paesi; ma non che siano a Midelburgh
stati impiccati quei sacerdoti. Alcuni di quelli della religione
riformata qui portati dal zelo suo appassionato publicorono quello haverebbono voluto; et li catholici
crederono facilmente impressi, che così potesse esser
essercitata la giustitia per vendetta.
Il iesuita continua prigioniero. Gli vengono dimandati
disdotto milla fiorini per redimersi, ma egli confessando
l’errore d’essersi lasciato trovar in questi paesi
si sottomette all’emenda di 600 fiorini, et di
esser bandito fuori del Paese, come parla l’
editto medesimo delli signori Stati.
Il colonello Navi stato a Leidem ha fatto metter in
stampa nella lingua latina, et italiana la disfida
contra li quattro principali suoi nemici, havendo ottenu-
to la piazza franca all’intorno di Rosendal tra
Breda, et Anversa dal signor principe d’Oranges 
--- page 404r---
 et havendone havute qualche copia la mando qui aggiunta
per quelli dell’Eccellenze vostre che havessero gusto di vederla.
Questo Cavaliere è impresso per far questa vendetta hono-
rata, et hora è dietro per dar in luce il suo manifesto.
Io non m’intrico né poco, né molto in questi suoi concetti
ben come suddito di vostra Serenità lo veggo volentieri, et lo
accarezzo; et egli si mostra devotissimo, et inclinatissimo
a servirla, et m’ha pregato di attestarglielo, come
anco di assicurarla, che sarà sempre pronto quando
vostra Serenità gli commanderà di intraprender quella carica
che già haveva offerto alla felice memoria dell’illustrissimo
signor Pietro Gritti mentr’era alla corte dell’Imperatore.
A vostra Serenità et a quell’eccellentissimo Senato auguro con ogni più
devoto, et riverente affetto felice il Natale santissimo
felicissimo il principio dell’anno nuovo; et gloriosi
et felicissimi i pensieri, et operationi dell’Eccellenze vostre
illustrissime a grandezza, et essaltatione di quella serenissima
Republica.
Il dispaccio delli xi del passato, che mi mancava m’è
venuto tutto disfatto dicendo i messaggieri, che ’l
corriero di quel tempo era stato svaleggiato
vicino a Venetia. Tanto scrivo per riverente avviso se
per caso vi fossero state lettere publiche. Gratie etc.
Dall’Haya li 12 decembre 1622
di vostra Serenità
humilissimo, et devotissimo servitore
Christofforo Suriano

--- page 404v---
Al serenissimo principe di Venetia
2da
n° 449 comincia 448


--- page 402r---


--- page 402v---
Domini, Maximiliane de Lichtenstein, Ioannes Lu. de Stadian
Praesidens, Carole de Harach, & Rudolfe de Tiefenpach ; Illegitimum Arestum, quod mihi imposuistis, similque injusta
persecutio; quam in me execuistis, incitant me ad honestam ultionem.
Itaque si tunc linguâ contra me valuistis, nunc ad gladii adoperatio-
nem vos provoco; ut judicem nostrae liti multo magis idoneum. Sed
arma erunt aequalia; qualia vosmet ipsi elegeritis, ad pedestrem aut equestrem pugnam. Maioris vestrae certitudinis commoditatisque causâ locum impertravi ad pugnam liberum in Brabantiâ inter duas
urbes Antuerpiam & Bredaham, apud opidum, quod vocatur Rosendal. ubi tenebuntur utraeque partes ses sistere, cum ea animi sinceritate ac fidei sanctimoniâ, quae probos integrosque & omni fraude ac do-
lo vacuos Equestris ordinis viros deceat: idque sub poenâ Infamiae.
Primus in certamen mecum descendet Dominus Maximilianus, pri-
mâ die mensis Februarij proximi, anni Salutis nostrae M.d.C.XXIII, horâ octavâ matutinâ, comitatus duobus viris Equestribus. Et quia confi-
do, Deum, ut aequissimum Iusti judicem, ad ampliores innocentiae meae
probationes me servaturum; secundùm Dominum de Lichtenstein si-
stet se ad pugnam insequenti die Dominus de Stadia. Ab hoc etiam incolumis ubi evasero; tertia die pugnabit mecum Dominus de Ha-
rach. Heic quoque ubi Deus sospitem me evadere si verit; ultimus ar-ma
conferet Dominus de Tiefenpach. Spero
illic Vobis injustam causaum cestram, quam illegitimis iniquissimisque modus in me execuistis omnibus auteum mortalibus causam meam maxime justam me probatu-
rum. Datum xx die Novembris anni M.D.C.XXII.
Nicolaus Navi.

--- page 403r---
Signori, Massimiliano di Lichtenstein, Gio. Lu di Stadion Presidente,
Carlo di Harach, & Rodolfo di Tiefempach: l’illecito Aresto fattomi
accompagnato d’una ingiusta persecutione di Vostre Signorie, mi chia-
mo ad una honorata vendetta. Che, se adoprarono la lingua; hora le chiamo
ad adoprar la spada: giudice più proportionato alla nostra querela. L’armi
saranno eguali, & quali si sapranno eleggere, à piedi ò à cavallo. Et per
maggior certezza e commodità di Vostre Sig. ho impetrato il campo franco in Brabantia, nel luoco neutrale, chiamata Rosendael, trà le due piazze An-
uersa & Bredà, doue saranno tenute le parti à comparire, con sicera & leal
fede di buon Cauagliero, & affatto spogliati di fraude & inganni: & ciò sotto pena d’Infamia. Comparirà prima à battersi meco il Sig. Massimilia-
no; che si troverà il primo del mese di Febraro prossimo l’anno di nostro Sa-
lute Mille seicento vintitrè, all’hora ottava di mattina, accompagnato da due Cavaglieri, che li assisteranno. Et per che Dio. Sig. Bilanciatore del giu-
sto (come credo) mi preserverà à più larghe demostrationi: dietro al Signor
de Lichtenstein comparirà il seguente giorno all’istessa hora il Signor
di Station. & preservato anco di lui, comparirà il terzo giorno il Signor di Harach. & il quatro giorno, preservato da prima, farà l’istesso il Signor di
Tiefempach. Oue spero, far conoscer à Vostre Signorie l’ingiusta cause, che
con mezi indiretti hanno esercitato contro di me; & al Mondo maggior-
mente la mia gustitia. Dato ali 20. Di Novemb. M.D.C.XXII.
Nicolò Naui.

--- page 403v---
Nella 2da no 449
