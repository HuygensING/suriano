
--- page 543r---
2da
n° 472 comincia 471
Serenissimo Principe
doppo l’ultimo mio dispaccio d’hoggi otto (che invio qui ag-
giunto replicato di tre lettere) il giorno seguente, che
fu il martedì, havendo il fiscale, et essaminatori di
questi rei prigioni tanto che li bastava, fecero chia-
mar li doi figlioli del già Bernvelt a presentarsi in ter-
mine di quindeci giorni, li quali espirati se li comi-
nava la confiscatione dei loro beni. Questo seguì la
mattina, nella quale si hebbe avviso della presa del
secretario del villaggio di Blesvich, che riuscì di contento
generale, et uno si rallegrava con l’altro come di
cosa grande guadagnata, sendo egli uno de’ principali maneg-
giatori della pernitiosa intrapresa contra questo Stato,
et contra il signor principe d’Oranges. Fu la sera condotto
prigione, et da sé senza tormento ha confessata la
perpetrata iniquità, il come, et in qual maniera,
si disegnava di ammazzar sua Eccellenza, che se non era
scoperta seguiva indubitatamente; che fosse sicura
sua Eccellenza che difficilmente la poteva scapare; che restavano
ancor molti con tal affetto, et intentione, onde haveva
ella soggetto di guardarsi; che li figlioli di Bernvelt
erano delli principali auttori, et instigatori del consi-
glio, et disse assai da sé; ma la giustitia, volendo
haver più piena cognitione, et penetrar il fondo 
--- page 543v---
 et scoprir tutti li complici, cominciò a dargli la tortura
non volse confessar altro; ma disse, che vedeva bene, che
era degno di morte, et che questa non li poteva mancare,
quando non se gli havesse voluto far gratia della vita;
che havendo questa direbbe tanto, che servirebbe a
beneficio dello Stato, et di sua Eccellenza in particolare. Sopra questa
ha havuto più forte tormento, et ancor non si sa che
habbi passato a maggior dilucidatione. In tanto havendo
detto tanto dei figlioli di Bernvelt di un suo cugino,
d’un altro di Roterdam, et di doi di Leidem, il
giovedì publicorono taglia di cinque milla fiorini
per uno sopra li tre primi; sopra il quarto di 4 milla
et sopra li doi di Leidem di 600 fiorini per uno da darsi
a chi li farà capitar nelle mani della giustitia. È stato
fallito di hore l’haver nelle mani il maggior figliolo
di Bernvelt, perché l’istesso giorno della taglia capitale
era stato come avanti occulto nell’Haya. Ancor si
va cercando; ma si crede, che con qualche picciolo
vassello si sia dato al mare, et raccommandato al vento per
fuggir le mani della giustitia. Dicono che detto
secretario habbi accusati più di 25 et si va pian
piano proseguendo in questo negotio per venirne
al total lume. Mentre qui si trattava questo 
--- page 544r---
 sendo stato messo prigione a Roterdam un archibusiero
imputato di haver accommodate le pistole, egli havendo
ottenuto dai signori di quella città di far fuoco nella
camera ove era custodito fece fuoco da dovero, che
tanto si avanzò, che gli fece stradda al poter uscire
nel resto consumò una buona parte della casa della
città, entro la quale sono le prigioni. Onde fattisi accorti
anco qui tengon[o] non solo sentinelle alle prigioni;
ma vi hanno fatto un corpo di guardia. Di questo
negotio ben presto se ne haverà il fine colla condanna
a buona parte de’ rei a patir l’ultimo supplicio.
Di quello succederà degno della notitia di vostra Serenità
non mancarò di riverentemente darlene parte.
Qui si rinova quel disegno, che l’estate passata si hebbe
di mandar fuori nove vasselli armati. Hora si
vanno apprestando per la medesima impresa, che si tiene
tuttavia celata
ma parmi fuori haver scoperto, che sia o per far un sbarco
in luoco opportuno, per danneggiar lo Spagnuolo, o più tosto
per veder di rincontrar la flotta.
 Scorse il tempo l’
altra volta, et hora anticipatamente si provede per
proseguir all’impresa designata.

--- page 544v---
Vedendo il giovane marchese Carlo di Bada, che qui non
era per lui né luoco, né modo di avanzarsi, o di poter
haver tanto che gli servisse a trattenersi con suo honore
ha risoluto di ridursi appresso il conte di Mansfelt,
con oggetto di haver il reggimento del conte di
Levenstein, col quale ha qui concertato prima del
partir suo; et credo che partirà dimani. Egli spesso
mi ha veduto in questa casa della Serenità vostra et
io non ho mancato di sodisfar con frequenti visite a
questo testimonio d’honore, che le faceva, et in ogni
tempo si è mostrato devoto, et riverente al nome di
lei, et pronto al suo servitio; et io pensando concor-
rer col gusto di vostra Serenità hieri in particolare la convitai
a desinar in questa casa col figliolo del principe di
Portogallo, et altri principali cavalieri di corte; et spero
che vostra Serenità aggradirà quello, che ho riputato esser
proprio per testificar ancor più ad esso Marchese
et agl’altri la stima, ch’ella fa di lui.
Il signor colonello Navi ritornò all’Haya doppo esser stato
sopra il luoco, ove haveva chiamati li suoi aversarii a
battersi non essendo comparso pur uno dei quattro
si contenta almeno di haver per la parte sua supplito
a quell’obligo, che lo astringeva et la riputatione; 
--- page 545r---
 et l’appello. Mi ha pregato di supplicar vostra Serenità a crederlo
suo pronto servitore, et humil suddito di lei, et che ad
ogni suo minimo cenno correrà a spender l’havere,
et la vita in servitio di quella serenissima Republica. Qui è amata
grandemente da tutti questi principi, et soggetti di guerra
in particolare, che godono stimando molto il suo
buon discorso: massime nella professione militare.
Con l’ultimo ordinario ricevei colla mia solita riverenza
le lettere di vostra Serenità de’ 21
del passato coll’avviso del
seguito nella morte del padre mastro Paulo servita
la cui memoria ancor vive qui nella mente de’
più dotti et virtuosi; come il scontento della
perdita è universale. Gratie etc.
Dall’Haya li 20 febraro 1623
di vostra Serenità
humilissimo et devotissimo servitore
Christofforo Suriano

--- page 545v---


--- page 548r---


--- page 548v---
Al serenissimo principe di Venetia
seconda
n° 472 comincia 471
Tracce di sigillo


--- page 546r---
Editto delli signori Stati
Come doppo la publicazione fatta a’ 3 di questo mese per ordine
della corte di Holanda della scoperta dell’horribile, et
scandalosa congiura fatta contra lo stato, et riposo
del Paese viene trovato esser conduttori, et direttori
Reynero di Oldenbernevelt signor di Grunevelt, Gu-
glielmo di Oldenbernevelt signor di Stotemburgh, Adriano
Vander Dussen habitante a Roterdam David Cor-
renvinder stato secretario di Derckel. Abram Blan-
cert, et Gio. Blancert ambi habitanti a Leidem
li quali perché non comparono, et non possono esser trovati
notifica per tanto la sopradetta corte con queste tutti
che publicaranno le dette persone o una di esse
sì che vengano vivi nelle mani della giustizia che
haverà per honorario in rispetto di Reyniero, et
Guglielmo di Oldenbernevelt, et di Adriano Vander
Dussen per cadauno la summa di cinque milla fiorini.
Per Correnwinder la summa di 4 milla fiorini, et per
Abram, et Gio. Blancer per cadauno seicento fiorini et in
oltre resteranno impuniti del medesimo delitto quando
di esso fossero colpevoli. Mandando anco ad ognuno
ben espressamente che potranno sapere dove si trovino
alcune delle sopradette persone, che di fatto, et secretamente
le anuntiino al capo officiale del luoco. Et si prohibisce 
--- page 546v---
 a tutti di alloggiare alcune delle dette persone, di
concederli case, habitationi di campagna, o altri simil
luochi, il tutto sotto pena di perder la vita, et li beni
a quelli, che saranno trovati haver contrariato a questo
senza che alcun corso di tempo ancorché fosse di
molti anni possi giovarli, o escusarlo. Fatto nell’
Haya a’ 16 febraro 1623

--- page 547r---


--- page 547v---
Placart dei signori Stati
nella 2da n° 472
