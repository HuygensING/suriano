
--- page 231r---
2da
n° 415 comincia 414
Serenissimo Principe
hanno questi signori una troppo stretta necessitata difensiva in
quattro parti da terra. In Fiandra ove non si sta,
che a mirare; tanto si fa dalla parte del Rheno mentre
il conte di Bergh sta ancor appresso di Goch senza
apparenza di dover partir di là; né il signor principe di
Oranges di attaccare sendo in sito più disavantaggioso
havendo detto Conte una montagna, et un bosco, che li fa
riparo. A Papemuts ove si attende dagl’inimici a
serrarlo. Quelli di dentro non hanno ancor voluto
spiegar insegne per quanto si dice, non stimando sua
riputatione il farlo contro villani; et qualcheduno dice,
che le genti, che calano di Cordova, et Verdugo habbino
a servir là. Per quarto luoco di difesa è per la piazza
di Bergh sopra il Zoom, ove lo Spagnuolo si va
avanzando a tutto suo potere coi lavori, et con quei
avantaggi, che sono soliti in assedio di tanto momento.
Martedì a notte doppo le xii hore il quartier d’Italiani
attaccò quelle d’Inglesi, et Scocesi improvisamente, et
con così buon ordine, et disciplina, che in breve
tempo si fecero patroni di doi meze lune; ma detti
Inglesi, et Scocesi riunite le genti, che colte all’
improviso havevano più tosto abbandonati i
posti, che che* ne fossero stati cacciati con altrettanto
ordine, et vigore diedero adosso all’inimico, et con
sì gran empito, che lo ributorono fuori di ambidoi
tuttavia par che ancor si mantenessero vicini gl’Italiani
et tenessero buono alla prima meza luna, et ogniuno 
--- page 231v---
 la contendesse, et che in tanto havessero accordato il sepelir
dei morti dicono tra l’una, et l’altra. Viene riferto
che dalla parte di qua non siano morti, che cento in circa
ma molti feriti, et di là molti anco feriti, et da cinque
in seicento morti perché il canone dei forti del quartier
de’ Inglesi tirava continue canonate verso le truppe
italiane; il che non ardivano far gl’altri per tema di non
offender li proprii in gran numero erano andati all’
assalto. Tra feriti mortalmente dalla parte di qua vi sono
quattro capitani inglesi, una cornetta di cavallaria francese
che s’è trovato al rumore è morto di moschetata, et pur
da moschetata il colonello Inderson scocese ha rotta la
coscia, il qual venerdì a sera fu condotto, et si trova
in pericoloso stato havendo febre continua, che fa dubitar
assai delle sua vita. La perdita di questo soggetto spiace alli
signori Stati perché era intendente, et valoroso soldato.
Doi compagnie da Willemstat sono state inviate in quella piazza
et con lettere de’ 20 scritte dal campo sono avvisato
che sua Eccellenza habbi risoluto con li deputati delli signori Stati
che sono presso di lei di inviar vinti compagnie d’infanteria
pur nella medesima piazza; quattro delle quali parmi,
che saranno di quelle, che erano in Meurs poiché
a Brusseles è stata accordata la neutralità di quella
piazza, et il resto sarà d’ogni natione dell’armata
di sua Eccellenza.
Si mantiene ancor aperto dalla parte del mare il
transito in maniera, che si può introdurvi continuate provisioni 
--- page 232r---
 et soccorsi. Et molti colla commodità dell’apertura vanno
per curiosità a veder l’assedio, et molti signori vi vanno
come venturieri. Et questa mattina appunto sono
partiti a quella volta il figliolo del duca di Epernon
ch’è il conte di Caudal, et il conte di Bettune accompagnati
da altri francesi.
A doi signori scocesi, che sono stati per curiosità al campo dello
Spinola ha egli detto esser risolutissimo di voler haver
quella piazza nelle mani; né l’haverebbe già mai aban-
donata ancorché vi dovesse lasciar la vita. Se li succe-
desse il farsene patrone poco potrebbono sperar di bene
Tertol, Gous, et Sirixee in Zelanda. Ma l’osso è
troppo duro da roder. Questi signori hanno cuore; se ben
la commune, che si può dir, che non habbi ancor co-
minciato provar gl’incontri della guerra risente, et
dubita assai dei progressi dei Spagnuoli.
Si vorrebbe bene da alcuni dei signori Stati, che ’l signor principe
Mauritio lasciando al forte di Schinch il fratello, et
il conte Ernesto di Nassau per dar gl’ordini necessarii
et poter esser nel mezo a tal effetto si ritirasse a Roterdam o a Dordrecht; ma attende ove egli
è che la crescenza dell’acque, che da mo’ innanti
si farà fortifichi quelle frontiere, et la Frisia, il che
seguito sono avvisato da signore amico mio da quella
parte (che allhora si potrà pensar a cosa nuova
aggiungendomi, che la sola venuta del conte di Mansfelt
potrebbe apportar un gran cambiamento a tutte le cose 
--- page 232v---
 et giovar grandemente a divertir il corto dei pensieri dei
Spagnuoli.
Per la venuta di detto Conte si sta qui con gran perplessità
non intendendosi nuove alcune sicure ove egli si sia: et
ho saputo, che sua Ecccellenza in particolare n’è impatiente, et vor-
rebbe, che già fosse arrivato. Ha ispedito da tutte le
parti persone espresse per spiar, et intender di lui ne può
ritardarsi ad haversene nuove. Nelle lettere, ch’
egli scrisse al duca di Lorena appar bene che ’l suo essercito
fosse di 15 mila fanti, et dieci milla cavalli; ma ho saputo
da qualcheduno che non è molto, ch’è partito da lui, che
quando la cavallaria arrivi a sei milla, et l’infanteria
a poco più di altrettanti sia tutto quello che può
esser perché molti sono stati dissipati, et spersi. Viene
com’ho detto aspettato con brama grande detto Conte
parendo, che la venuta delle sue armi habbi ad appor-
tar a questi paesi un solievo grandissimo; come
in effetto si può sperarne servitio; quando però
le genti sue possino patir la disciplina necessaria in
queste parti per non metter in confusione tutto il resto.
È gente quella di Mansfelt, et di Bransvich avezzata
a ben viver, a non patire, alla rapina, et per consequente
a non prestar quell’obedienza, che si doverebbe al capo
tuttavia con tutte queste considerationi, che si vanno
facendo si spera di tirarne frutto. Tre mesi addimandò
il Conte come riverentemente scrissi di esser trattenuto colle sue
genti, et furono accordati, et questi hanno cominciato 
--- page 233r---
 a’ 16 del presente, et può esser che poco mancarà, che li
600 mila fiorini promessi serviranno al pagamento quando il
numero non sia più di quello che ho rappresentato di sopra.
Si sono havuti avvisi, che ’l conte d’Henin stato a lui sia
ritornato a Brusseles per nove instruttioni; ma si
tiene per fermo, che burli affatto l’Infanta.
Qui aggiunta sarà una picciola relatione del viaggio fatto
verso Bolduch per quell’intrapresa, che non successe. Sarà
per quelli dell’Eccellenze vostre che havessero gusto di vederla.
Il signor cavalier Berch ritornò venerdì dal campo, dove
è stato a complir con sua Eccellenza et prender licenza
da essa. Attende qui appresso li signori Stati per pro-
curar, che si vada mettendo ad ordine la sua
commissione, et solecita a fine di avanzar li
buoni giorni della stagione, et si promette, che par-
tirà certo alla metà di settembre. Gratie etc.
Dall’Haya li 22 agosto 1622
di vostra Serenità
humilissimo et devotissimo servitore
Christofforo Suriano

--- page 233v---


--- page 236r---


--- page 236v---
Al serenissimo principe di Venetia
seconda
n° 415 comincia 414


--- page 234r---
In lettere de’ 22 agosto dall’Haya numero 415
agosto 1622
Relatione del viaggio all’intrapresa sopra Bolduc non successa
Domenica li 7 del presente partì il signor principe Mauritio con
circa quaranta compagnie d’infanteria di ogni natione,
che facevano tra li 4 in cinque milla fanti; né sapevasi
dalla soldatesca, ove si dovesse andare. Lunedì doppo
desinare arrivorono all’isola di Bommel restando lì quella
sera, et la mattina seguente uscirono dalle barche sendo
commandato di lasciar il bagaglio a dietro, et marchioro-
no alla volta di Usden, ove si congiunsero cinque compa-
gnie di cavallaria della guarnigioni di Breda, et di Usden,
marchiando così uniti con otto pezzi di campagna per tutto
quel giorno. La sera si arrivò alla vista di Bolduch, sopra
la qual piazza haveva sua Eccellenza un’intrapresa, che non
successe, né meno fu attentata perché havendo gl’Inglesi
la vanguardia, li Francesi et Scocesi la battaglia, et il
Reggimento delle guardie, et quello del conte Ernesto Casimiro
con doi compagnie di Alemani nove la retroguardia non
arrivorono in tempo sotto la città al luoco designato,
perché in luoco di arrivar alle dodici hore cioè alla
meza notte erano doi hore doppo meza notte prima
di arrivar là. Onde sua Eccellenza vedendo venir il giorno ri-
solse di non far alcuna cosa, et anco perché era stato
mal informata del marazzo, che doveva passare
perché in luoco, che fu detto, che haveva tre piedi
di acqua fu trovato, che erano cinque, et più
come ha riferto il luocotenente della compagnia del
baron di Kessel, che era passato là con un altro 
--- page 234v---
 fino appresso le sentinelle sopra il Riparo, che non disse alcuna cosa
da che crederono, che haverebbe potuto riuscir la supresa
se li Inglesi havessero più avanzato. Altri vogliono, che
l’inimico già fosse stato avvertito, che sua Eccellenza fosse li all’intorno
et che monsieur Gravendon governator di quella piazza havesse
fatta caricar l’artiglieria l’artiglieria* con chiodi, et pezzi
di ferro per aspettarsi; ma come la cosa fosse non si può
puote saper di certo, solamente che sua Eccellenza si ritirò prima di
esser scoperta, et la mattina, quando fece chiaro si videro
cinque bandiere sopra li ripari della città. Quel gior-
no si andò ad alloggiar in un villaggio lì vicino chiamato
Vucht, non potendo li soldati per il gran camino, et per
il caldo, che havevano patito quella notte più avanzarsi.
Giovedì marchiorono tutto all’intorno la città di Bolduch,
et sua Eccellenza vide li forti di Crevecheur, et qualche altri, che ’l
baron di Kessel haveva fatti fare all’intorno sopra la
dica, o argine della Mosa. Quel giorno fece un caldo sì
eccessivo, che dieci soldati morirono sotto all’armi, et
anco alcuni officiali come l’alfiero del capitan Vandermeulen
et un alfiero d’una compagnia inglese, et quello del
baron di Kessel fu quasi morto, et ben vinti altri furono
condotti sopra carri quasi morti. Li Inglesi particolarmente non
volevano più caminare gettando l’armi in terra: onde
li officiali corsero a sua Eccellenza perché facesse far alto al reggimento
della guardia, che allhora haveva la vanguarda. Quella
sera adunque si alloggiorno nelle case dei paesani, et il
venerdì si marchiò fino a Meern. Sabbato fino a
Grave; domenica fino a Nimeghen; et lunedì la sera 
--- page 235r---
 all’armata sotto il forte di Schinch, non essendo restati
a dietro alcuni della guardia di sua Eccellenza in particolare.

--- page 235v---
Relatione del viaggio di sua Eccellenza
per l’intrapresa di Bonduchen che non
riuscì
nel lettere n° 415 2da
