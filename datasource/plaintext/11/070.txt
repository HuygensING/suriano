
--- page 371r---
2da
n° 443 comincia 442
Serenissimo Principe
l’armi spagnuole, et l’istesso marchese Spinola si trattengono
all’alto alla parte del Rheno, che riguarda verso il paese
di Wesfalia et di Munster, et non scoprendosi il loro disegno
il signor principe Mauritio col consiglio delli signori Stati ha
mandati ordini a tutte le compagnie di cavallaria,
et infanteria, fatti venir li officiali principali a’
fine che tutti stiano in punto a muoversi al suo cenno.
Mercordì prossimo è commandato digiuno, et pre-
ghiere in tutte queste Provincie, et fu publicato la
passata settimana per implorar l’aiuto di Dio all’
armi del Paese, et a sua Eccellenza quell’impresa, che le
potesse occorrer, et viene detto per fermo, che di
nuovo l’Eccellenza sua uscirà in campagna, et forse primo
sortirà il signor principe Henrico suo fratello. Tutti
li capitani, et officiali stanno preparati al moto.
La stagione è fastidiosa, piena di pioggia, et che
si va disponendo al giaccio, et si tiene dall’univer-
sale, che questa mossa sia con espresso disegno
se ben alcuni, che intendono pensano, che habbi
a servire per far diversione all’armi spagnuole
mentre, come ho detto nelle mie prime pareva, che
una parte havesse drizzato il camino verso Mansfelt.
Ancorché si sentino tuttavia dei lamenti della soldatesca
dello Spinola, et di quella di Anolt in particolare di non
haver paga, non va però avanti l’amutinatione; se ben 
--- page 371v---
 alcuno conietura, che la molla di queste armi sia per haver
da servir di fomento. Furono fatti partir li doi che erano qui
per haver risolutione dal signor Principe, et qualche assistenza di ca-
vallaria senza essersi publicato con che risposta; mostra
ben sua Eccellenza far poco caso, tuttavia li detti sono tornati a Genep
et a Hus per tenersi quivi fino ad altra miglior deliberatione
così ho inteso.
Si sa, che ’l marchese Spinola tiene quasi in corpo tutta la soldatesca
temendo, che nelle guarnigioni si sbandi, et si amutini.
É venuto nell’Haya il duca di Sassonia di Wimar quello che
fu fatto prigione dal conte Henrico di Bergh, havendo pagati
milla fiorini per suo ranzone: et nonostante, che sia
stato tre mesi in mano di detto Conte et a sue spese: nien-
tedimeno egli non ha voluto, che paghi per questo alcuna
cosa: onde il Duca va preparando alcune pistole, et
altre armi per fargliene presente. Et quanto all’esser
stato tanto trattenuto prigioni, havendolo io visi-
tato mi disse, ch’è stato più tosto per riputatione che per
occasione che vi fosse se ben si pigliava altro pretesto.
Mi disse in oltre haver in quei Spagnuoli, che haveva havuta
occasione di vedere trovato in generale esser nella Natione
mal animo contra quella serenissima Republica, et che ella sia
stata autrice di tutti i mali di Alemagna, et della
guerra in questi paesi, et che in generale fissano gl’
occhi sopra l’Italia tutta.

--- page 372r---
Il medesimo Cavalliere mi disse anco, venendo in discorso delli
correnti affari di Alemagna, che teneva per fermo, che si
havesse a fare il terzo partito, et che tutto stava nell’
haver capo, che et per la riputatione dell’armi, et per
qualità potesse con auttorità essercitar la carica; et che
niuno poteva esser più proprio, che ’l re di Danimarca
ma che si stava attendendo a che si risolvesse il re della
Gran Bertagna; poiché l’interesse, che haveva in questi
affari era fatto sì grande, che non poteva il mondo
presuponer altro, che d’una necessitata risolutione.
Et in questo punto m’è venuto a veder un signore ch’è informato
assai delli affari, et mi disse a questo proposito, che li signori Stati
erano avvisati da Londra, che sempre le cose stavano
più nel peggiorare, che altrimenti; parendo guadagnato
pur troppo l’animo del Re, et massime coll’ultimo
dispaccio di Dighbi, che pur assicura quasi affatto
del matrimonio che seguirà colla restitutione del
Palatinato, et cose simili, più che congiungerà l’armi
sue il re di Spagna con quelle di sua Maestà quando si
trovi renitenza alla restitutione replica di un simil
avviso con maggiori, et più certi particolari per la pena
dell’eccellentissimo signor ambasciator Valaresso. Questo dà del
disgusto, et del dispiacere grandissimo a questi signori
et li fa cader da ogni speranza.

--- page 372v---
Francesi fanno tuttavia correr quella voce, che il Berch
habbi parlato in Parigi a’ ministri del Re christianissimo oltre altre cose
di tregua; ma qui da più d’una parte sono assicurato che
non ha havuto minima commissione dal publico, et le lettere
scritte alli signori Stati tanto di Parigi, che di Lione da lui non
fanno pur minima mentione. Quello, che è restato qui dop-
po la partenza dell’Ambasciator francese come agente fino al
suo ritorno dise assai, ch’esso Berch habbi parlato col
presidente Janino, et che gli habbi tocco questo punto di
tregua, et perché il Christianissimo si interessasse il re d’Inghilterra
et che habbi havuta risposta assai violente dal detto
Ministro, et aspra; ma altro Signor francese, che ha lettere da’
più principali mi dice che non è stato, che in discorso
che il Berch ha parlato, et questa publicatione
spiace grandemente alli signori Stati, et partendo hieri di qua il figliolo
del cancellier Uluvelt di Danimarca è stato scritto
al padre, che correndo una tal voce non si credi, et
si diverti l’impressione, che potesse far nell’animo
del Re. Io però ad ogni buon fine ho scritto tutto
all’eccellentissimo signor ambasciator Pesaro, et all’eccellentissimo Valaresso a’ fine
che possino in ogni caso esser avvertiti; et discorren-
done io coll’Ambasciator inglese disse, che stimava la publi-
catione esser un tiro dell’antico Dogmo d’Arminio
cioè un’inventione arminiana.
Si spera colla pace di Francia, che ’l Re al certo sia per portar 
--- page 373r---
 le armi verso il paese de’ Grisoni, et quelli, che
speculano dicono, che il Re, volendo far questo fo-
menterà più tosto la guerra in questi parti, che
divertirla, facendo così il profito a sé stesso, et al
suo Stato, et avantaggandosi anco nell’effetto di
quei pensieri, che tenesse per la ricuperatione della
Valtelina, et della Pristina, et intiera libertà a Grisoni.
Ho veduto una lettera di monsieur di Pisieurs scritta al
colonello Altariva francese qui, che dice, che si attendeva
a licentiar qualche truppe, et una buona parte se ne
sarebbe messa in guarnigione per impiegarla, ove fosse
stato stimato proprio, et servitio, perché havendo
il Re dato la pace ai suoi sudditi haverebbe havuto
modo la Maestà sua di assister alli suoi amici, et collegati
questa è la sostanza delle parole francesi.
Questo Re ha risoluto d’inviar un gentilhuomo al
Re christianissimo, rallegrarsi della pace, et qualcheduno gli
ha dato il tema nell’ufficio, che non doverà far dir
altrimenti se non della pace data ai suoi sudditi della
religione, considerando, che sarebbe preso in mala
parte se si dicesse, che havesse fatta la pace con li
suoi sudditi della religione. Et pensa il Signore che
me l’ha detto, che la necessità in che si trova, et forse
il fine di tirar qualche bene da quest’ufficio
non lo farà ordinar altrimenti.

--- page 373v---
Il conte di Candal figliolo primogenito del duca d’Epersun, che
anch’egli si fa chiamar duca ritornato da Bergh-op-Zoom
ove è stato quasi dal principio sino alla fine di quell’asse-
dio et trattenutosi qui qualche giorni, aspettando alcune
risposte di Francia risolve la passata settimana partir
per Francia con passaporto della serenissima Infanta, et va
in diligenza alla corte, sendogli nell’absenza stati
levati tre carichi, o governi che haveva del Limoisino,
della Sant’Ongie, et dell’Amboise non sapendo perché
et procurerà esserne rienvestito. Egli più volte nel
tempo, ch’è stato qui m’ha fatto l’honor di vedermi
in questa casa di vostra Serenità. Io anco non ho mancato di
ogni conveniente ufficio, et ha sempre mostrato pro-
fessar esser riverente, et devoto servitore di quella
serenissima Republica, pregandomi di attestarglielo, et occor-
rendo, ch’ella havesse a far di lui si è esshibito di
venir a servirla; asserendomi questo esser stato
sempre uno delli principali desiderii, che ha sempre
havuto.
Qui si attrova arrivato nei giorni sono il colonello Nauvi
suddito, et vasallo della Serenità vostra da Vegia, ch’è stato
al servitio dell’Imperatore in tutte queste ultime guerre
cinque o sei mesi sono ha convenuto retirarsi da Vienna
disgustato per qualche querela havuta col conte di
Liechtestein, baron d’Aruch, et altri principali cavallieri 
--- page 374r---
 et ministri imperiali. Disegna di publicar un manifesto
et si sarà impiegato portar anco l’armi all’offesa
ove l’ha maneggiato in servitio. Io l’ho veduto in questa
casa di vostra Serenità come suo suddito, et nella sua habitatione
ancora, et lo lascierò nei suoi pensieri senza inge-
rirmene punto et se vosta Serenità mi commanderà alcuna cosa
l’ubidirò. Gratie etc.
Dall’Haya li 21 novembre 1622
di vostra Serenità
humilissimo et devotissimo servitore
Christofforo Suriano

--- page 374v---
Al serenissimo principe di Venetia
2da
n° 443 comincia 442

