
--- page 113r---
Prima
n° 392 fin 394
Serenissimo Principe
le lettere della Serenità vostra de’ 6 del presente con le risposte alli signori Stati, et al signor
principe Mauritio, et copia di quanto ha esposto in quell’eccellentissimo colonnello il Ca-
landrini mi capitorono martedì presso il mezo giorno, et sedomi deputata
l’audienza per giovedì sodisfeci al commandamento di lei nell’esporre la mente
sua tanto intorno all’esborso, et continuatione delle mesete doppo
la prima cominciata a’ 8 del passato in virtù dell’aleanza; quanto per le
prudenti considerationi di lei per l’instanza fatta da esso Calandrini
per ordine dell’Eccellenze loro, et del signor Principe per il sostenimento delli affari del
serenissimo Palatino regolandomi in sostanza colla risposta, che haveva
deliberata di dare al signor Cavalier Wton: procurando con dar loro distinto
conto della nuova rivolta de’ Grisoni, et esprimer l’operato sin qui
da lei a profitto, et servitio di detto Re palatino far che capissero
esser caminata la Serenità vostra fino a quel segno, che prudente Principe
deve fare: aggiungendo in particolare, che secondo l’occorrenze non
haverebbe ella lasciato d’operare in tutte le cose quel più, che
per lei si fosse potuto, et si fosse conosciuto giovevole; et premei
quanto puoti per far loro constar il pensiero, che dovevano
metter nella rivolta de’ Grisoni, et non perder l’occasione; a fine
di non lasciar cader quei poveri popoli, et quell’affare per il rispetto
che se ne vedeva importantissimo. Et fornito presentai al Presidente
le lettere, che le diede a legger. Poi prese la parola di rispondermi
disse, che li eccellentissimi signori Stati rendevano affettuosissime gratie alla
Serenità vostra della continuatione del pagamento delle
mesate ben necessario, et proprio soccorso al bisogno grandissimo, che hanno
queste Provincie, le quali in ogni tempo si prometteranno ogni
maggior frutto dell’aleanza contrattata con la Serenità vostra havendo
uniti li suoi con gl’interessi di quella serenissima Republica; et
quanto al resto si promettevano anco, che vostra Serenità haverebbe
accomplito intieramente al contenuto della medesima aleanza. Rese
poi gratie delli avvisi dei signori Grisoni, et disse, che li signori Stati 
--- page 113v---
 si rallegravano di così buone nuove; et si consolavano, di sentir che
vostra Serenità havesse a cuore anco gl’affari dell’Alemagna, che veramente
meritavano non esser abandonati; ma soccorso in buona maniera
il serenissimo Palatino; come da questa parte non si mancava di far
tutto quello, ch’era in poter loro anco nei più gran bisogni. Il che
io potevo ben sapere, et vedere tanto per quello si era fatto, che
per quello si andava facendo, et si promettevano, che vostra Serenità have-
rebbe colla prudenza sua riguardato a quella parte tanto
necessitosa di esser sostentata, et dato quel sostegno maggiore,
che meritava la constitutione dello stato presente della Germania,
et l’equità della causa del serenissimo Palatinato di esser mantenuto
nel suo. Et quanto alla rivolta de’ Grisoni confessorono esser
negotio di grave momento, et che poteva apportar per la diversione
gran beneficio alli affari dell’Alemagna, et del Palatinato;
ma che ogni sostentamento, et aiuto di vostra Serenità sarebbe stato giovevole
grandemente anco allo stesso affar de’Grisoni, che si assicuravano,
che da lei non sarebbono stati abandonati; ma sostenuti nella
confirmatione della loro libertà; aggiungendomi, che sopra
gl’avvisi communicatili non harebbono mancato di far consi-
deratione, et quel più, che lo stato degli affari di queste Pro-
vincie, et la loro necessità havesse potuto comportare. Io al capo
della sodisfattione della pensione mensuale dissi, che potevano
sue Eccellenze esser secure, che vostra Serenità haverebbe pontualmente accomplito al
deliberato, parendomi, che tanto bastasse dar in publico con
parole espresse, mentre in privato secondo l’occorrenze
di proposito sopra questo capo, et sopra la pretensione di
aspettarsi dalla Serenità vostra il decorso ho supplito nel procurar
di divertirne assolutamente il pensiero in conformità di quanto
la Serenità vostra commesse nelle sue lettere de’ 24 febraro passato
che furono intercette, et capitorono poi in Inghilterra sendo 
--- page 114r---
 dalla prudente diligenza dell’eccellentissimo signor ambasciator Lando state trovate
mi furono qualche giorni passati mandate dall’Eccellenza sua, et non
mancarò di valermene ancora secondo l’occasioni. Quanto alli
affari di Alemagna, et dei Grisoni replicai dei medesimi concetti
espressi della buona mente di vostra Serenità, et del zelo suo al servitio
commune; et supplito a questo quanto mi parve bene mi licentiai.
Il doppo desinare portai al signor principe Mauritio le sue lettere, complii,
et sodisfeci in tutte le parti per quanto la mia debolezza puote
portare alli commenti di vostra Serenità, et l’Eccellenza sua mi ascoltò attentamente,
et per risposta doppo ringratiata la Serenità vostra disse. Se non si ha altro
sostegno dubito, che l’armi di Mansfelt si perdino, sendo impos-
ssibile, che si possino mantenere, né si deve aspettar dal re della
Gran Bertagna gran cose; anzi per me disse, ne spero tanto poco,
che niente mancò. Il re d’Inghilterra farà niente, anzi più tosto
ruinerà, che farà bene al pubblico servitio, et al particolar del suo
genero. L’ambasciator Chichiester che è passato per qua non ha ordine
che di trattener le truppe del Veer, questo non è altro, che
dar calore all’altre di Mansfelt, et di Bransvich di mal
contentarsi vedendo quelle pagate, et esse restar senza pagamento
si disfaranno certo con deservitio generale, et veggo bene che
non ci è altro d’aspettare. Li signori Stati dalla sua parte hanno
fatto tutto quello hanno potuto potuto*; non è possibile far
più. Habbiamo troppo peso sopra le spalle, et massime
havendo l’inimico, che ne circonda da tutte le bandi; dove-
rebbe la serenissima Republica porger la mano perché sendosi sin qui
condotte le cose a buon termine, abandonate dubito gran-
demente di sentir qualche gran ruina. Veramente soggiunse
l’affar de’ Grisoni è un grand’affare, et hanno bisogno
di esser sostenuti, et questo et quello di Alemagna saranno di
servitio grande alla serenissima Republica, et al Re ancora: aggiungendo 
--- page 114v---
 diversi altri concetti, che tutti mirorno al fine di ridur la Serenità vostra
a pensar alle cose di Alemagna; io lasciai, che parlassi; ma poi ripi-
gliando delle ragioni soministratemi da vostra Serenità procurai, che l’Eccellenza sua
restasse capace del profitto, et servitio, che haveva fatto al serenissimo Pala-
tino, et del beneficio, che poteva aspettar dalla diversione nell’affar
de’ Grisoni, et confessò , che non poteva che giovare; ma che anco
necessario era un pronto soccorso alle genti di Mansfelt per tenerle
in brida, et guardarle dal disfarsi, che sarebbe con ruina assoluta
del Re palatino.
Mostrò anco premergli grandemente la trattatione, che ’l re d’Inghilterra
haveva posta in piedi a Brusseles di suspension d’armi o tregua,
col mezo del cavalier Weston al quale doppo havuta la prima audienza
erano stati deputati doi per trattar seco il cancelier Pecchius, et un
altro; et disse che questa superata da Austriaci non poteva che par-
torir di mali accidenti; et tanto più essagerò in questo proposito,
quanto mi disse, haver cavato dall’ambasciator Chichiester, che haveva
in commissione di disporre con ogni più viva maniera il Re suo
genero ad accommodarsi alla tregua, o suspension d’armi per trattar
poi della pace, et aggiunse questo è il fine dell’ambasciata, et pare assai
al re d’Inghilterra quando per il suo genero haverà fatta questa suspen-
sion d’armi. Ma mostrò anco, che ’l re sudetto di Bohemia non vi have-
rebbe acconsentito, né haverebbe potuto farlo senza suo grave
pregiudicio, et danno, et che non sarebbe stato in poter suo l’accordar
questo punto. Se lo fa disse è rovinato per le sue proprie truppe; se
non lo fa il padre l’abandona, leva mano di pagarli ottomilla fanti
in Palatinato, resta nudo di assistenza con un paese tutto distrutto,
et abandonato alla misericordia della fortuna. Questo è (disse) lo
stato del povero Principe, che ha bisogno assai di esser sostenuto
né in questo proposito aggiunse di vantaggio.
Il signor ambasciator d’Inghilterra ha ricevute hieri le sue lettere di Venetia per via di

--- page 115r---
Colonia et d’Amsterdam, per dove haverei ben caro, che le mie fossero anco
dricciate, come ho riverentemente avvisato perché io non l’aspetto se non dimani
per via d’Anversa. Et particolarmente mi disse, che ’l Wton gli haveva
notificata in sostanza la risposta, che haveva ricevuta sopra l’instanza
del re di Bohemia, et così anco il Calandrini, et che se ben in
effetto si scopriva l’ottima volontà della Serenità vostra verso li affari,
et interessi di quel Principe in ogni modo l’assistenza di lei sarebbe
stato un ottimo rimedio a sostener le armi del conte di Mansfelt
che senz’altro disse non può esser di meno, che non si sbandino
perché non è possibile, che possino senza aiuto sostenersi; et se
l’eccitamento del Re mio signore dovesse dar il moto per questo di già vostra Signoria
ha veduto l’ambasciator Chichiester ch’è passato per qua che va in Palati-
nato a sostener quell’armi del Veer, et mena il Burlamacchi
seco per pagatore delle militie con stipendio assignato per tal carica
et per il pagamento o cambio del denaro. Vostra Signoria haverà ben potuto
scoprire, che ’l Chichiester non è huomo di corte, né huomo da
ufficii, o complimenti, ma scielto dal Re per l’intelligenza, che
ha delle cose di guerra, et per aggiungerlo per questo per consigliar
il Veer a far il meglio. Et qui si tacque con mostrar di risentir
la mala fortuna del Re palatino. Io gli dissi, che haveva
cognitione così grande del governo prudente della serenissima Republica
che poteva anco comprender da quanto haveva sin qui operato
che era proceduta a favor del Re palatino con ogni maggior
termine di vero desiderio del suo bene, et del suo sostenimento
et che le parole stesse della risposta davano assai chiaro ad
intender la buona dispositione, con che caminava in questi
emergenti del mondo; tutto drizzando al fine, et beneficio
commune con particolar servitio del medesimo Re palatino
et principalmente per l’affare così grave de’ Grisoni. Rispose è vero
ma anco qualche assistenza effettiva sarebbe un gran 
--- page 115v---
 bene, che quel Principe tirararebbe. Ho anche cavato dal medesimo
signor Ambasciatore essersi risoluto il signor cavalier Wton di scriver in Inghilterra
al Re coll’occasione di farli saper la risposta di vostra Serenità a fine che
più chiara, et più vivamente si apri, et facci ufficio coll’eccellentissimo signor
ambasciator Lando, di che non mancarò dargliene parte; et io in tanto
anderò sostenendo coi concetti espressimi da vostra Serenità con chi occor-
rerà quale, et quanta sia la buona volontà, et ottima intentione
di lei nei presenti affari, che corrono, et divertir altre instanze. Gratie etc.
Dall’Haya li 30 maggio 1622
di vostra Serenità
humilissimo, et devotissimo servitore
Christofforo Suriano

--- page 116r---


--- page 116v---
Al serenissimo principe di Venetia
prima
n° 392 fin 394

