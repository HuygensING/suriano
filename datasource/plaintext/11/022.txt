
--- page 125r---
Prima
n° 395 fin 396
Serenissimo Principe
le lettere che sono arrivate qui di Brusseles doppo ’l ritorno del
signor principe Henrico portano il scontento grandissimo, che
particolarmente la serenissima Infanta haveva ricevuto di vedersi in-
nanti gl’occhi il fuoco all’intorno a Brusseles, et quella
parte di Brabant convicina, et sentir correr la cavalleria
nemica fin quasi alle porte della stessa città di Brusseles
oltre le male parole, et bestemie di alcuni, che corse all’
orrecchie di sua Altezza tanto più alterò l’animo di lei, et viene
per certo riferto, che sia stata veduta per tal accidente
colle lacrime agl’occhi. Il marchese Spinola quella sera
non ardì se non tardo retirarsi al suo alloggiamento dubi-
tando di qualche insolente, et di qualche fomento, che
gl’emuli suoi Spagnoli potessero dar ad alcuno per
affrontarlo. Li borghesi mandorono ad offerir a sua Altezza
d’uscir; ma non fu stimato a proposito ancorché il
numero della cavalleria dei signori Stati, che era di trenta tré
compagnie non fosse tale, sendo anco divise in tre, che
potesse resister all’empito dell’infanteria; onde furono
con parole cortesi ringratiati. Il spavento in generale
è stato grande tanto in Brusseles, che nelle altre città
et tanto più quanto, che è riuscita la cosa fuori di ogni
espettatione, et confessano a Brusseles, che poteva il
signor Principe far molto di più. L’affronto è stimato di
gran lunga maggiore di quello sia stata l’invasione, et
l’hostilità seguita. Spagnuoli per coprirsene in parte publi-
cano, che la cavalleria di questi signori per otto mesi non haveva
havuta paga, che scontenta, et tumultuando era ricorsa al principe Mauritio; ch’egli haveva tentato di conten-
tarla con parole; che in fine non sapendo altro rimedio, 
--- page 125v---
 si era presa la risolutione di mandarla in Brabant acciò con
la preda stasse alquanto quieta, et qualche tempo non
dimandasse la sua paga; et dicono confidar, che non potranno
far la guerra perché non hanno denaro.
Non ostanti le promesse fatte da quelli dei villaggi di contribuire
a queste Provincie si sente che Spagnuoli non lo vorranno per-
metter; ma come si sia questi signori si presupongono di dover in ogni modo guadagnar perché permettendosi la contributione
l’Eccellenze loro tireranno il beneficio tentato; altrimenti saranno
Spagnuoli forzati tenir in quelle parti un grosso presidio; et
non lo tenendo potrebbono sempre che volessero questi di qua
far correr sopra il medesimo Paese; ma sin qui si ha avviso
dell’ordine dato di presidiar da quella parte.
Si facevano a Brusseles frequenti consultationi doppo il caso sudetto
et si attendeva alle necessarie provisioni, et le genti, che si erano
levate per riempir le campagnie andavano marchiando alla
gagliarda. Et in pochi giorni doveva esser ad ordine il reg-
gimento nuovo di ligiesi del principe di Brabanson. La massa
del quale doverà farsi in una terra chiamata Puts posta
tra Lira, et Malines.
A Calò vicino a Anversa già erano arrivati mille
fanti del terzo del Baglioni, et in Fiandra erano stati
inviati 8 pezzi di nuova artiglieria per metter sopra li
forti vicini all’Esclusa.
Ultimamente qui è stato scritto, che si andavano ammassando genti
dello Spagnuolo vicino a Mastricht et il conte Henrico Van-
dembergh si tratteneva colle sue genti ancora all’intorno
di Rein-bergh. Fin qui non si sa il dissegno de’ Spagnuoli;
ma perché si trovano con rinforzo di genti all’alto 
--- page 126r---
 del Rheno si tiene per fermo, che voglino attaccar la contea di Meurs di ragione del signor principe Mauritio. Il darle maggior soccorso di genti di quello che vi è al presente è impossibile
tutto quello, che potranno far li signori Stati, sopra che studiano, et consultano al presente sarà il procurar una nuova
diversione.
Si trovano qui tutti li principali capi da guerra, et lunedì a
notte arrivò qui il signor conte Ernesto Casimiro di Nassau
mastro di campo generale per ricever ordine o di tornar
in Frisia sentendo, che l’inimico vada a quella volta, o
di star appresso il signor principe Mauritio.
Il signor principe Henrico sta lesto per partire verso Nimeghen
ma per la partita di lui, et per condursi in luoco proprio
et che sia giovevole la sua andata s’attendono gl’av-
visi per muoversi secondo, che veniranno.
In tanto si è fatta una buona provisione di tutte sorti di amuni-
tioni di guerra. Fattele già montar il Rheno, metten-
dosi in luoco commodo, et proprio per condursi o
più in su, o discender nella riviera dell’Isel, o della
Mosa secondo la necessità.
Si parla assai, che presto habbi ad uscir il signor principe Mauritio
in campagna, et da qualche discorso ho cavato, che
habbino in disegno qualche intrapresa per far diversione
all’armi, che vedono tirar all’alto del Rheno; et
tanto più, che si ha avviso, che Zust sia stato preso
dal Commissario della cavalleria spagnuolo. Dicono che
non vi fossero più di cinquanta soldati dentro ancorché
si stato riportato havervene il vescovo d’Alberstat
lasciati doicento cinquanta; ma non fu stimato a 
--- page 126v---
 proposito lasciarne tanti per non esser il luoco forte. Et qualche-
duni di questi signori mi han detto, che temono, che ’l medesimo
non segui di Lipstat, et Ham; et che per quelle piazze, et per
altri disegni dell’inimico in quelle parti tenteranno far
diversione.
Del vescovo d’Alberstat non si sente finhora altro avviso, et si
tiene per fermo, che passi avanti senza ancor haver incon-
trata alcuna difficoltà.
Al detto vescovo d’Albertstat nel suo partir verso il Palatinato
venne un gentilhuomo espresso inviato da tre signori principali
polacchi, che si offrivano di condurli trentasei milla cavalli
non dimandando più di un ongaro al mese per testa, et
la preda libera. Ha lasciato partir il gentilhuomo sudetto
senza risposta assoluta; ma con ringratiamento, et complimenti
et viene riputata l’offerta troppo pericolosa.
Si è confirmato la passata settimana per lettere di Manheim
di Strasburgh, di diversi luochi, che l’assedio di Hegnau
sia stato veramente levato con esser state le truppe di Leo-
poldo assai mal trattate; che sei siano state le arti-
glierie perse, doi lasciate sotto alla piazza, doi gettati,
et affondati in alcuni marazzi, et doi nel Rheno, et
che Leopoldo fatto romper un ponte sopra detta riviera
si sia salvato all’altra riva con una piccola barca
altrimenti come che era seguitato dalla cavalleria di Mansfelt
non poteva scapar, come dicono di non esser colto; et che
sei cornette inimiche si siano rese al colonello Hentrant
che l’ha prese in servitio del re di Bohemia. Quanto sono
stati portati avantaggiosi qui detti avvisi, altrettanto
sono a Brusseles estenuati da Spagnuoli. Questa Regina 
--- page 127r---
 però non ha lettere del marito solo il secretario di lei scrive al signor
ambasciator Carleton molti di questi particolari, che confrontano con
altre lettere. Può ben esser, che vostra Serenità haverà più certi avvisi
dalla più vicina parte di Norimbergh.
L’estenuatione, che fanno Spagnuoli di questo incontro, et d’altri
ancora dai dipendenti del Re è stimata, artificiosa, et la risentono grandemente per il mal effetto, che si acocrgono
ch’ella fa da questa parte, mentre con le cattive nuove veg-
gono spesso raffredarsi qui gl’humori; che venendo buone
nuove si contentano, et mostrano di più accendersi a
mantener l’armi del Re palatino.
Il baron di Donà ultimamente sotto titolo di visita fu a vedermi
et fece cader proposito del bisogno, che hanno le armi del Re
et di Mansfelt di esser per questa estate mantenute, et fino
all’ottobre, o novembre, et della risolutione, ch’è in sua Maestà
di non perder tempo, ma spingersi avanti per non dar luoco all’
inimico di respirare, o provedersi, comprendendo questo esser
il vero metodo; et m’aggiunse. La serenissima Republica potrebbe
far un gran servitio al Re mio signore. Questo torna a conto a
lei che sua Maestà non solo ricuperi il suo, et si conservi; ma anco
che estenui le forze delli Spagnuoli in modo, che mortificati
non ardiscano attentar contra li suoi amici. Vede già sua Serenità
oltre quello fanno li signori Stati, che ’l re della Gran Bertagna
ha fatto passar in Palatinato il suo ambasciatore per mantener l’
armi del Veer. Di gratia aggiungete preghiere a preghiere
perché hora si tratta de summa rerum, et di solevar giusta-
mente un principe oppresso. Io in generale risposi al detto signore, che ben haveva potuto sua Maestà conoscer dal vivo
l’affetto della serenissima Republica verso li suoi interessi, non 
--- page 127v---
 havendo ella tralasciato mezo per darglielo a conoscer in
molte cose, et che secondo il tempo, et l’occasione che vedrà di
potere, opererà quello stimerà a proposito, et il meglio.
Egli rispose il Re deve certo molto alla serenissima Republica, et so
che confessa di esserle obligato; ma anco al presente qualche
assistenza partorirebbe frutti corrispondenti al desiderio, et al
bisogno. Anco l’Ambasciator inglese avanti hieri mi
ritoccò de’ concetti, che scrissi la passata settimana in questo
particolare d’aiuti nelle mie lettere prime n° 392 che mando
replicate qui aggiunte con la seconda et terza fin 394.
Il medesimo signor baron di Donà mostrando poi di parlar confidentemente
meco mi disse. Io ho havuta gratia di veder la lettera, che
la serenissima Republica ha scritta al signor principe d’Oranges, et ho in
essa notata una cosa, che può esser, che non sia stata osser-
vata che si dice parlando della persona del Re, il
principe Palatino, è parso un poco strano
a me, et ad altri che la serenissima Republica non
accostumata di così facilmente mutar
le sue deliberationi, habbi cambiato stile; il che
non poteva riuscir se non con pregiuditio, et svan-
taggio di sua Maestà nelle presenti congionture;
et mi pregò, che ne dessi conto a vostra Serenità
sicuro, ch’ella più tosto fosse per augumentar
l’amore, et titoli, che mostrar di metter in
dubio quello, che una volta ha prudentemente riputato
degno titolo, et appropriato al suo signore.

Io mostrai
 
--- page 130r---
 di non esser informato di questo
particolare, et solo dissi, ch’ero certo, che quella
serenissima Republica si regolava sempre con la sua
ordinaria inveterata prudenza; tanto ho
stimato proprio della notitia di vostra Serenità.

Ancor non si ha delle trattationi in Brusseles più sicuro
avviso, se non che siano insieme li deputati sopra propositioni
et discorsi senza risolutione sussistente. Aspettandosi
in quella corte nuovi commissarii dell’Imperatore.
Per quelli dell’Eccellenze vostre illustrissime che ne haveranno gusto mando
aggiunto in stampa figurato il viaggio fatto dal signor principe
Henrico in Brabant. Il tempo non mi ha servito di
poter far la traduttione di quanto si vede in fiamingo
ma la manderò la prossima settimana; se ben non
contiene in sostanza altro, che quanto scrissi hoggidì otto
et vi si aggiunge una finta rimonstranza che par
fatta da quelli di Brabant, che si dogliono con l’Infanta,
et con il marchese Spinola che habbino lasciato nudo il
Paese di soldatesca, et esposto alla volontà dell’inimico
per correr dietro a Branmich, et per pigliar il Palatinato. Gratie etc.
Dall’Haya li 6 giugno 1622
di vostra Serenità
humilissimo et devotissimo servitore
Christofforo Suriano

--- page 130v---
Al serenissimo principe di Venetia
prima
n° 395 fin 396

--- page 128r---
n° 395


--- page 128v---


--- page 129r---


--- page 129v---

