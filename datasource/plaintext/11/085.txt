
--- page 453r---
2da
n° 458 sola seguita n° 457
sola spedita la mattina
Serenissimo Principe
questa mattina colla barca di Amsterdam ho spedito il
mio ordinario pacchetto con la lettera per la Serenità vostra
n° 457 sola, et annesse le precedenti tre replicate
della passata settimana. Hora all’instanza delli signori
Stati convengo aggiunger le presenti. Il signor Magno
di Zelanda per nome dell’Eccellenze loro mi è venuto a
dire, che sendo ridote queste Provincie in gran
bisogno di haver denari per sostenersi contra l’inimico
che col rinforzo di quattro potenti armate, con
apparenza di far discender anco Tilly minacciava
di voler fortemente attentare contra questi stati
et tentar la loro oppressione: onde non trovando
buono di aggravar per hora di maggior impositione
li popoli per non indebolir li membri di questa unione
havevano risoluto di far capo alli migliori mezi
et alli più buoni amici, et come havevan risoluto
di scriver in Francia, et in Inghilterra ricercando assisten-
za a quei principi o per obligo di aleanza, o
per termine di amicitia, o di quella maniera, che
la preservatione di questo Stato li doveva eccitare
così promettendosi dell’amore, et dell’interesse della
serenissima Republica unito col loro dovevano col mezo
di lettere, et della viva voce dell’ambasciator loro
Berch ricercar alla Serenità vostra alcun sussidio
estraordinario sia in conformità del nono 
--- page 453v---
 capitolo dell’aleanza, o di quella maniera, che stimerà
per sua prudenza più propria: aggiungendomi, che
con l’uno, et con l’altro di questi ambasciatori francese, et
inglese haveva fatto il medesimo ufficio; che a dir la
verità non sapeva, che cosa promettersi d’Inghilterra; ben
di Francia speravano soccorso per gl’avvisi, che
anco questa mattina havevano ricevuti; ma più
che d’altri si promettevano della Serenità vostra onde mi
pregavano di raccommandarle questo interesse con
vivo affetto; et tanto maggiormente me lo raccom-
mandavano quanto vedevo, et conoscevo la
necessità esser altrettanto maggiore quanto
l’inimico era forte da tutte le parti. Che questo
mancamento presente di denari li condanava a non
poter intratener le truppe di Mansfelt, come
ben haverebbono desiderato farlo; et quello che
più loro premeva era il sentir, che Spagnuoli
andavano disseminando, et spargendo discordia
tra le genti di Mansfelt per divertirle da lui, et
valersene nel loro servitio; ma che anco senza
questo si dubitava, che per mancamento di denari
dovessero sbandarsi; et poi torno a replicarmi
che mi pregava di raccommandar questo
necessario bisogno alla Serenità vostra. Io dissi, che non
potevo far di meno di non sodisfar al desiderio 
--- page 454r---
 delli signori Stati nel rappresentar a quella serenissima Republica
quanto da sua Signoria m’era per nome loro stato riferto; ma che
ben si sovenivano le Eccellenze sue che la settimana passata
le esposi la deliberatione che haveva fatta la Serenità vostra
d’impiegar dieci mille fanti et dui mille cavalli
per servitio della Valtellina concorendo con le assi-
stenze del Re christianissimo, che queste cose sarebbono
state tutte le sue spese, che haveva lo Stato suo continuo
allo Spagnolo, che per il termine di buon governo
doveva esser da dei ben provisto, et ben munito
per tutti gli accidenti, che i fatti delle guerre incerti
possono partorire; onde non sapevo quello, che potesse
operar qui d’avantaggio suo nelle angustie dei tempi
presenti, che ben
mi persuadevo la buona
volontà, che ha mostrato la serenissima Republica al bene
di queste Provincie, et al loro mantenimento
sempre sarebbe stata la medesima. Mi replicò 
--- page 454v---
 il Magno la conservatione di questa Republica è di gran
consequenza agl’interessi della serenissima Republica. Ella
stessa lo conosce, et come prudente, et savia, quando
col porger poco la mano straordinaria
al suo sostegno può mantenerla, siamo sicuri, che
appresso le altre spese stimerà questa per molto
propria, profitevole, et degna di lei in servitio
de’ popoli, che oblugati per communità d’interessi
saranno anco per effetti di amore, et di un honesto
straordinario sussidio tanto maggiormente obligati. Io
disse, che tanto haverei scritto.
Doppo mi rappresento il gusto particolare che tutta
l’assemblea haveva sentito dell’arrivo del signor Berch
dell’incontro, del ricevimento per nome della Serenità vostra
del titolo di Eccellenza, et dell’honore ricevuto da lei
nella prima audienza; che questi erano dimostra-
tioni, che indicavano sempre maggior l’affetto
di vostra Serenità verso questo Stato, et che la ringra-
tiavano; et perché mi aggiunse intorno al
titolo di Eccellenza, che li ambasciatori di Francia, et d’Inghilterra
ne erano gelosi, et lo contendevao al Berch,
dissi, non saper alcuna cosa di ciò, come
in effetto non havendo le mie lettere non lo posso
sapere. Ho ben cavato da un altro dei signori
Stati, che poco prima mi era stato a vedere, 
--- page 457r---
 che havendo il signor Berch scritto a questi signori per
saper quello doverà fare, lo essortano ben a soste-
nersi poiché dal re Henrico Quarto havevasi havuta
quella dichiaratione che fece a favor di questa Republica
et perché anco costì haveva havuto il medesimo titolo
di Eccellenza; ma che però non contrasti, né contesti.
Aspetto con desiderio le lettere mie, che mi doveranno
portar sopra questo qualche particolare, o almeno
desidero esserne informato per saper se occorresse
regolarmi col senso prudente di quell’eccellentissimo
Senato.
Con questo stesso dispaccio gli signori Stati danno licenza
al signor Filippo Calandrini di ritornarsene con comman-
dargli di far il viaggio per Zurino, affine di far
qualche ufficio di creanza con quell’Altezza spe-
tialmente per gli honori, che l’ambasciator Berch ha rece-
vuti nello stato dell’Altezza sua anco mentre ella era
assente, meritano li servicii, che qui in tutte le occasioni
ha esso Callandrini prestati alla Serenità vostra, et massime nelle passate
provi- 
--- page 457v---
 sioni tanto di genti, che di navi esser favorito nel suo
ritorno dalla gratia di vostra Serenità per servitio di honore. Gratie etc.

Dall’Haya li 9 genaro 1623
di vostra Serenità
humilissimo, et devotissimo servitore
Christofforo Suriano

--- page 458r---


--- page 458v---
Al serenissimo principe di Venetia
n° 458 sola seguita n° 457
sola spedita questa mattina


--- page 455r---
In lettere dell’Aia n° 458


--- page 455v---
Blank page

--- page 456r---
Blank page

--- page 456v---
Blank page
