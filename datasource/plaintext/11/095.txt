
--- page 511r---
Prima
n° 468 fin 470
Serenissimo Principe
rappresentai alla Serenità vostra la passata settimana nelle mie terze
lettere n° 467 che con le due 465, et 466 vengono replicate
l’avviso, che ’l signor principe Mauritio haveva havuto di alcuni
traditori, et anco la prigionia fatta di quattro di essi, et dissi
che erano imputati, che volessero metter fuoco nelle amuni-
tioni; ma in effetto si è scoperto, che volevano appunto
rovinar il meglio, et il più necessario sostenimento di
questo Paese, sendo la loro intentione di attaccarsi per
primo a questo signor principe d’Oranges, dargli la morte;
et passar poi a quello di più, che la loro rabbiosa
passione et scelerata iniquità li havessi potuti condur
ad effettuare. Li complici sono arminiani; et se succedeva
il caso a lor disegno senza dubio (essendo sua Eccellenza amatissima
dal commun popolo) questo Paese correva rischio di
veder miserabilmente corrersi sopra da’ proprii habitanti
il ferro, et il fuoco, quando Dio benedetto non
havesse repressa con una prudenza sopra naturale
la furia del popolo. Iniqua, et proditoria è stata
l’intentione; salubre et miracolosa è stata la scoperta.
Per la condotta, et direttione di alcuni ministri pre-
dicanti del dogmo d’Arminio, et l’adherenza di
altre persone più qualificate è stato maneggiato
et praticato l’affare; et l’ultima mano, che
lo conduceva è stata quella, che l’ha miracolosamente
precipitato. Un mastro marangone, sendo nella
sua casa un predicante suo parente concertorono 
--- page 511v---
 insieme di trovar persone atte per venir all’eccidio perpetrato
et haver tanti, che potessero sostener qualche incontro, che
loro potesse impedir la fugga. Chiamò il marangone
un marinaro suo vicino pur arminiano, et gli dimandò
se voleva servir al Paese, et far un buon servitio al
medesimo Paese, et alli signori Stati; et se haverebbe havuto cor-
raggio d’intraprender quello, che gli fosse stato ordinato.
Ardito l’huomo disse che sì. Dissero che gli haverebbono
dati denari, rispose, che trattandosi del servitio del Paese
era anco pronto senza denari a far tutto. Lo lascio-
rono per allhora partire, dicendo, che ’l giorno seguente
tornasse. Lo fece, et gli fu replicato il medesimo, et egli
confirmò la stessa buona volontà. Poi fu ricercato
se havesse saputo trovar doi, o tre altri compagni
del medesimo corraggio: sì disse. Andò; trovò tre altri,
et li condusse nella stessa casa, che furono ben ricevuti;
et li furono dati da cento cinquanta o cento sessanta
fiorini per uno; et poi aggiunti tanti, che fecero 300
et promessa d’altri con ordine di trovarsi la sera
del lunedì all’Haya, ch’era li 6 del presente in certa
hosteria. Partiti questi quattro coll’appuntamento
preso cominciorono tra loro a pensare, discorrendo,
che gran servitio fosse questo per il Paese, et perché li
fossero stati dati tanti denari alla mano. Onde uno
disse. Non possiamo saperlo meglio, che da sua Eccellenza
bisogna andar a lei. Uno di essi non credo per 
--- page 512r---
 finezza di spirito; ma inspirato da Dio aggiunse sì bisogna
far questo; ma bisogna anco, che non diamo sospetto, et
assicurarsi di questi, che ne hanno assoldati perché se vi è
qualche forfanteria possiamo darli nelle mani a sua Eccellenza.
Fu però concertato, che doi s’incaminassero verso
l’Haya, et doi altri verso il Principe con la narrativa
in scrittura della sostanza del seguito, ch’era assai
mal composta. Nel venir questi per parlar a sua Eccellenza
intesero ch’ella doveva andar a veder
li suoi cavalli a Risvich (questo è villaggio mez’
hora discosto di qua) quivi si condussero, et cercorono
di parlar all’Eccellenza sua; ma come ch’ella d’ordinario si
conduce in quel luoco due, o tre volte alla settimana
per goder un poco di libertà, et non esser tormentata
da instanze, et da negotii, negò di sentirli, et tanto
più di quanto venivano da quelli del seguito di lei
stimati nell’aspetto huomini fieri, et dei quali dai lineamenti della faccia non si poteva far buon giudicio.
Questi reietti dai servitori di sua Eccellenza ricorsero al secretario
del villaggio, che anc’egli hebbe di loro il medesimo senso
tuttavia vedendoli risoluti, et appassionati, né volendo
in maniera alcuna lasciarsi uscire di quello havevano in
petto con altri che con sua Eccellenza il medesimo secretario fece
l’ufficio per contentarli. Manco questo giovò solo
che li fu appuntato di venir all’Haya. Questi
mostrorono alteratione di tal appuntamento, che 
--- page 512v---
 riferto a sua Eccellenza li fece richiamare, et essi raserenati presentatisi
a lei li diedero la scrittura fatta alla marinara, che non la
seppe ben intender; ma essi spiegorono quanto era
ricercandola, che se vi era qualche cosa per servitio del Paese
erano pronti a spender la vita, et mostrorono buona
parte del denaro, che havevano havuto. Inteso l’Eccellenza sua
quanto bastava rivenuta all’Haya diede gl’ordini
necessarii, et fu preso il marangone con tre altri
nei suoi alloggiamenti in uno de’ quali fu trovato un
forziero con alcune pistolle in numero di quattro o
cinque, qualche archibuso lungo, et certe spadde
corte, et pugnali. Negava l’hoste haver esso forziero
(trovatolo) anc’egli fu fatto prigione; anco li quattro,
che hanno rivelato il fatto sono non in prigione; ma
appresso questo Castellano ben trattati. In breve tempo
constituiti li rei confessorono il disegno esser stato di
ammazzar sua Eccellenza sul camino di Risvich o andando
o rivenendo, et facile sarebbe stata l’intrapresa, mentre
ella non va che con doi, o tre nella sua carrozza armati
della sola spadda, et quattro o sei lache, che corrono
innanti. Questi prigioni hanno data materia di
prender qui, et altrove degl’altri et per inditio,
et per sospetto, et doi anco della casa di Bernvelt si
trovano prigioni il pedagogo dei figli
del primogenito di Bernvelt, et un
servitore di Vandermil. Sono fuggiti tre ministri 
--- page 513r---
 che havevano la mano in questo negotio, et un secretario del villag-
gio di Blesvich, che sono stati chiamati, et per ogni uno di essi
a chi li prenderà, et condurrà vivi nelle mani della giustitia
saranno dati quattro milla fiorini; et seicento di ogn’altro,
che sarà oltre li quattro sudetti colpevole; et se sarà complice
che accusi un altro haverà la impunità come più
ampla-
mente viene espresso nell’aggiunta tradutione in sostanza dal
fiamingo. Sono stati accusati haver complicità in questo
fatto da quelli, che sono prigioni li doi figlioli del già
Bernvelt, li quali partirono dall’Haya il giorno seguente
alla carceratione dei rei. Si vanno cercando, né si sa
ancora, ove siano andati. Le loro case sono guardate et
la moglie del maggiore ha parlato arditamente dicendo, che
poteva ben il suo marito soffrir anco questa calumnia
se haveva sofferta l’ingiuria fatta al padre. Si sa che
ella ha consigliato il marito a retirarsi. Mentre
stavano le guardie alle dette case fu da un messag-
giere portata una lettera, che non haveva sottoscrittione
né data di giorno, o di dove fu levata di mano alla
detta donna moglie del primo figliolo, et portata ai signori
Stati. Conteneva di haver sentito gran rumore, che
era seguito di prigionia nell’Haya; ma che il secretario
di Blesvich in particolare haveva havuta fortuna
di fuggire, che era ridotto in luoco sicuro, et aggiun-
ge nel margine così sta bene, il che ha dato gran
sospetto; ma non potendosi saper dalla detta donna
di dove venisse detta lettera fu trovato il messaggiero 
--- page 513v---
 che disse haverla havuta a Roterdam dalla figliola del fratello del già
Bernvelt. Questa et un’altra si sono mandate ad essaminare
et devono esser condotte qui. Anco il sudetto Vandermil che
fu genero di Bernvelt, et è quello che fu il primo ambasciator
straordinario appresso vostra Serenità doppo la conclusione della passata
tregua, è stato venerdì condotto qui da Bevervich luoco,
ove è confinato per li passati tumulti. Veniva detto
che fosse stato condotto più tosto per sospetto, che per
inditie: tuttavia mi disse hieri a sera sua Eccellenza che li
suoi servitori si erano lasciati uscire, che fosse stato con-
sapevole della trama. Ancor non è serrato, venendo
lasciato libero in una camera dentro la corte; ma la sola
moglie ha addito di andar a lui. Non è stato gior-
no sino a questo, che non sia stato condotto qualcheduno […]
prigione. Molti arminiani o per complicità, o per
haver sparlato del Principe, et dei magistrati si sono
absentati tanto da questo luoco, che da altre città;
et molti voltano mantello; alcuni indotti dal
timore, altri dal zelo di conscienza altri col
pretesto, o pretensione di esser stati ingannati
nella credenza; et si crede, che questo disordine
potrà causar qualche buon effetto di miglior
unione tra questi popoli mentre fatti accorti della
sudetta pratica, o dalla prudenza di chi governa,
resteranno impressi, che la seta di Arminio era
condotta da genti che per primo (vivente Bernvelt)
hanno tentato col mantello della religione sovertir 
--- page 514r---
 lo stato, et farsi patroni del Governo con abbassar l’auttorità
di questo signor Principe; et per secondo havevano perpetrata una
sì scelerata attione contra la medesima persona di sua Eccellenza contra
lo stato, et con pericolo iminente di ridur queste Pro-
vincie ad un massacro in sé stesse, et ad esser preda
all’inimico; et si conietura, che le molte armi, che
Spagnuoli havevano presso ai confini non servissero
che per valersi del tempo, et del beneficio, che li havesse
apportato un simil accidente: sospettandosi assolutamente
che il medesimo inimico havesse havuta notitia del
maneggio, come di negotio che non poteva esser che non
fosse di lunga mano in consultatione; et tanto più
se ne fa la conietura poiché a Vesel fin della pre-
cedente settimana alla passata si diceva, che ’l signor
principe d’Oranges fosse morto. È vivo lodato Id-
dio, et sarà preservato a confusione di chi machina
contra la sua vita tanto necessaria a queste Pro-
vincie, et profitevole al ben publico.
Di questo negotio li signori Stati questa sera per doi della loro
assemblea a me come humilissimo ministro di vostra Serenità
mi hanno fatta dar parte perché a nome loro rappresenti
il bene che haveva havuto lo Stato, che si fosse scoperta
questa congiura contra il signor Principe, contro lo Stato,
et contra le particolari persone di quelle del Governo
dicendo, che sapevano bene, che si sarebbe ralle-
grata di questa gratia, che havevano havuta
da Dio. Io supplii con quelle parole che più stimai 
--- page 514v---
 proprie a questa confidente communicatione dei Signori
Stati; pregando detti signori a ringratiar
l’Eccellenze loro, et dirle, che le potevo assicurare, che la Serenità vostra
haverebbe sentito consolatione, et alle-
grezza di questo, come se fosse del proprio interesse
et passate altre parole di reciproco ufficio se ne
andorono. Gratie etc.
Dall’Haya li 13 febraro 1623
di vostra Serenità
humilissimo, et devotissimo servitore
Christofforo Suriano

--- page 517r---


--- page 517v---


--- page 518r---


--- page 518v---
Al serenissimo principe di Venetia
prima
n° 468 fin 470


--- page 515r---
In lettere dell’Haya n° 468
Placart delli signori Stati
Havendo la corte di Holanda scoperta una molto enorme et scandalosa
conspiratione contra lo stato, et la quiete del Paese, et che sopra tutti
siano principali auttori, et direttori Henrico figliolo di Daniele Slatio
stato predicante a Blesvich, Adriano figliolo di Adriano Vandich stato
secretario del medesimo luoco: Cornelio Gesteranuc stato predicante di Gorcon
et Gerardo Vellio altre volte predicante in Rachangie, et che tutte queste
persone sono nascosti, et non si sappino trovarre per tanto la medesima
corte con le presente fa saper che quelli che potranno far pervenir nelle
mani della giustitia le medesime persone o alcuna di essi o anco altri
le quali fussero consapevoli del medesimo dellito saranno ricompensati
per ogni uno dei quattro nominati con quattro milla fiorini, et in
riguardo, di ogni altro consapevoli con la somma di seicento fiorini
et haverà l’impunità quello che così facesse se fusse complice del
medesimo delitto, et ancora con le presenti si vieta notabilmente et espressamente
a tutti et a cadauno di alloggiar alcuni delli 4 nominati o ancora
a loro consapevole né darli casa, o corte o altra commodità sotto
pena della vita, et dei beni a quelli che fossero trovati haver contrariato
a questo; non pottendo esser iscusati né da corso di tempo meno né da
progresso di molti anni.

--- page 515v---


--- page 516r---


--- page 516v---
Placart dei signori Stati
nella prima n° 468
