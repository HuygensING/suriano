
--- page 137r---
2da
n° 398 comincia 397
Serenissimo Principe
doppo varie consulte, et vedendosi qui, che ’l conte Henrico di
Bergh non si muoveva dal posto presto presso Reinbergh
hanno questi signori deliberato, che ’l Principe partisse alla
volta di Emerich, et Rees deliberando per allhora sotto a
sua carica sessanta compagnie d’infanteria, et dodici
di cavallaria. Partì giovedì passato con doi colonelli
uno francese, et l’altro inglese. Et questo a fine di
divertir l’armi di detto Conte, et salvar se potranno
le piazze di Lip, et di Ham, sendoci avviso esser questa
batuta dall’inimico; ma non si sa ancorché sia presa.
Appresso la partita del signor principe Henrico si è fatto venir
all’Haya il General dell’artiglieria, il qual questa
mattina è partito verso Dordrecht per far caricar
artiglieria, et altre amunitioni. Altri ordini anco
si sono dati per incaminar tutto quello, ch’è necessario
per far campagna. Disegnando il signor principe Mauritio
partir anc’egli con il resto delli officiali maggiori
ma si tiene per fermo, che vorrà sentir quello farà
il marchese Spinola.
Nel Brabant a Lovanio, a Malines, et altre piazze hanno
Spagnuoli fatto metter presidio di cavallaria, et in-
fanteria a fine di evitar altra scorreria, che volessero
far far li signori Stati. Ch’è appunto uno dei beneficii
aspettati da questa parte di far che spendino Spagnuoli
necessariamente in quella parte senza gran profito.
Qualche doi o tre dì quelli Brabant sono venuti qui per
accordar la contributione; ma si crede, che pochi 
--- page 137v---
 altri veniranno, et che a questi ancora sarà prohibito il dar
detta contributione.
Al principe Henrico prima del suo partire è stato concesso da questi
signori di goder la confiscatione della signoria di Wassonher principal
signoria in questo Paese, et di dove ne sono uscite molte delle
più principali famiglie della nobiltà, et è di ragione del
principe di Ligni suddito dei serenissimi arciduchi. A questo
anco è annesso la signoria di Catuich, et un’altra. Tutto
godrà finché durarà la guerra. Così è espresso nella
concessione.
All’incontro tutti li beni del signor principe Mauritio, et di casa di
Nassau restano dalla parte dei Spagnuoli confiscati, et
il stabile nobilissimo della famiglia, ch’è in Brusseles serve
al presente in parte per fonderia di artiglierie.
Mando qui aggiunta la traduttione in sostanza del nuovo
placart fatto per l’errettione della Compagnia dell’Indie
Occidentali, sendosi venerdì risoluto, ch’ella vadi avanti
et che in essa resti incorporato il trafico dei sali
ancorché la città di Hoorn, et quella di Edam, che hanno
sempre contrastato, l’habbino ricusato: tuttavia
havendo li signori Stati fatta ogni diligenza per condurle
amorevolmente al dovere, et stando ferme nella sua
pretensione et superstitione di non voler che s’incorpori
tal materia nella Compagnia, et di non voler far guerra
sendo li traficanti de’ sali per maggior parte anabatisti
hanno sue Eccelenze fatto cuore, et li hanno lasciati
fuori. Il termine per sottoscriver alla depositione del 
--- page 138r---
 denaro è prefisso a quelli del Paese fino tutto luglio, et
alli forestieri fino tutto settembre prossimi. Il signor principe
Mauritio ha portato, come si suol dir di peso questo
negotio, et ha tentato di far venir le città tutte di Ho-
landa ad una buona risolutione in capo a molti anni
che se ne tratta, et tre continuati, che si è ripreso per le
mani; et soliciterà vederne la perfettione.
Ci sono qui avvisi molto cattivi del re di Polonia, che
vengono scritti di Prussia, che quella Maestà sia in gran
pericolo di esser deposta dalla Corona; sendosi amuti-
nati molti della nobiltà, del popolo, et della solda-
tesca in numero di quaranta milla in circa, che habbino
fatto una Dieta chiamata da essi Colo, che precide
al Racas nome di altra Dieta che sempre è contra
il Re, et che in quella habbino statuito, che ’l Re sia
deposto; che fino siano stati proposti tre per
elegger uno alla successione della Corona. Il re di
Svetia, quello di Bohemia, et il marchese elettore
di Brandemburgh; che il Re si armava, et
già haveva con l’assistenza di altri, che tenevano
il suo partito levati da circa trenta milla Cosacchi;
che havesso ispediti tre ambasciatori al re di Svetia
per trattar pace con lui; et che da per tutto le cose
caminavano in quel Regno con gran sospetti.
Tanto scrivo riverentemente per rincontro dei più sicuri
avvisi che vostra Serenità havesse da luochi proprii, quando
queste fossero promulgationi forse con artificio.

--- page 138v---
Le lettere della Serenità vostra dei 14 del passato hanno trovato partito
il signor di Rocalaura già più di tre settimane sono, et
m’è caro, che habbi incontrato col commandamento il
desiderio di lei.
Mentre stavo per terminar la presente mi capita il dispaccio
mio ordinario, con le lettere della Serenità vostra de’ 28 del
passato delle quali, et della copia della lettera scritta
all’eccellentissimo signor ambasciator Lando mi valerò per informatione,
et per sostener quello che desidera che sia conosciuto
haver ella fatto servitio al re di Bohemia quanto
è stato conosciuto proprio colla condotta del conte
di Mansfelt. Et lo farò secondo che mi sarà data
materia di parlare.
Sarà qui aggiunta la copia della tradutione del viaggio del signor principe Henrico
et della finta rimonstranza all’Infanta
Gratie etc.
Dall’Haya li 13 giugno 1621
di vostra Serenità
humilissimo, et devotissimo servitore
Christofforo Suriano

--- page 145r---
Cut page

--- page 145v---
Cut page

--- page 146r---


--- page 146v---
Al serenissimo principe di Venetia
Seconda
n° 398 comincia 397

--- page 139r---
Li Stati Generali de’ Paesi Bassi Uniti a tutti quelli che vederanno
o sentiranno legger le presenti salute; havendo noi doppo
matura deliberatione et consiglio fatto conchiuder per il
profitto delle Provincie et per l’avantaggio dei buoni sudditi
d’esse una Compagnia et trafico in questi Paesi Bassi verso
l’Indie Occidentali Affrica et altri luochi posti nelle
nostri precedente placcart de’ 9 di giugnio nell’
anno 1621 con prohibitione che neusciuno delli
nati o habitanti di questi paesi possi durante il tempo
di 24 anni doppo il primo di luglio prossimo navigar
o negotiar fra le medesime limiti, eccetti solo quelli alli
quali nella licenza conceduta alla detta Compagnia
è permesso di poter navigare per sale verso il ponto
del Reii sotto conditione dell’ordine da noi sopra questo
conchiuso o ancora da ponersi, et havendo noi considerato
il negotio puntualmente per il servizio del Paese, et vantaggio
della detta Compagnia havemo trovato utile et necessario
che la detta navigatione per sale verso il ponto del
Reii sia incorporata alla detta Compagnia per tanto
restando il nostro placcart delle 9 di giugnio nel suo
intiero havemo ancora prohibito, et interdetto come
per le presenti prohibimo, et interdicemo, che niesciuno
nato o inhabitante di questi paesi né li nati o
inhabitanti ancora d’altri qual si sia, regni o 
--- page 139v---
 paesi direttamente o indirettamente potranno navigare verso il
detto ponte per sale se non in nome, et dalla parte
di questa Compagnia volendo et ordinando che tutti altri
nati et inhabitanti che al contrario vorranno fare, o
saranno trovati di haver fatto perderanno li vasselli
et beni li quali subbito saranno presi, et confiscati
per la detta Compagnia et in caso che tali vasselli o
beni doppo fossero stati venduti o asportati in altri
paesi o porti havemo statuito et ordinato, statuimo
et ordinamo con queste che li aministratori, et partici-
panti habbitanti in questi paesi o havendo qui beni
possino per il valore di essi esser qui convenuti et
essequiti; havemo ancora trovato buono di
prorogar il tempo per venir in questa Compagnia come
facciamo con le presenti per li inhabitanti di questi paesi
sino all’ultimo luglio prossimo stilo nuovo
inclusive, et per li forastieri sino il ultime di settembre
seguente ancora stilo nuova inclusive, ispirato il
qual tempo a nesciuno sarà più lecito di sottosignore
o entrar nella detta Compagnia a fine che tutti quelli
che vorranno ancora venire nella detta Compagnia
durante il detto tempo possino sottosignare o
far sottosignare di sotto alcuni dei direttori, a questo
ordinati per tal summa di denari come troveranno 
--- page 140r---
 buono per profitar nella detta Compagnia volendo di più
che isperata le prime sei settimane prontamente siano
eletti fatti et constituiti administratori atti et
sperimentati, et participanti che haveranno contri-
buito il più in conformità della licenza, et che alhora
li medesimi procederanno prontamente per l’equipaggio
per essequir prestamente et effettuar la conceduta
navigatione, et trafico, et perché volemo che tutto
il sopra detto resti fermo et stabile et sia osservato
in giudicio et fuori havemo richiesto alli Stati
et luochotenenti delle respettive provincie di Gheldria
Sutphen, Hollanda, et Westfrisia, Zelanda
Utrecht, Frisia, Overysel, et Groeminghe, et
paesi anessi con li consigli comessi, o stati deputati
come ancora alli cancelari presidenti, et quelli
della giustitia delli detti paesi, et in oltre commandato
et ordinmati come commandiamo, et ordiniamo per
le presenti a tutti li collegii di Amiralità, et amiragli, superiori, colonelli, cornette, et capitani per
mar et per terra con tutti li giudici, et officiali
di ciò essiquire, et far essiquire, et conformar
addesso le sue sentenze non permettendo il contrario
et perché di ciò non possi alcuni pretender
ignoranza richiadamo, et commandiamo, a tutti 
--- page 140v---
 li superiori magistrati, officiali, et giudici, di questi Paesi
Uniti a chi appartenirà che faccino publicare queste
in ogni luocho dove è di costume far publicationi
havendo noi trovato questo buono per il servitio
del Paese et delli buoni sudditi. Così fatto, et
concluso nell’Assemblea di signori Stati Generali nell’
Haya li dieci di giugnio 1622.
———
1
Placart per la Compagnia
dell’Indie Occidentali
nel n° 398 2da

--- page 141r---
Vera descrittione dell’impresa fatta a’ 13 maggio 1622 per l’illustrissimo
et eccellentissimo signor principe Henrico Frederico nato principe d’Oranges
conte di Nassau etc.
A’ 13 maggio 1622 sua Eccellenza partì dall’Haya la mattina a doi hore di
giorno conducendo seco il conte della Vale; il colonello marchese
di Cortumer; il colonello d’Alta Riva; il colonello Morgan;
il colonello Broch; il luocotenente colonel d’Osciant, il
marchese della Mossè con diversi altri arrivando la medesima
sera a Breda, ove era la piazza d’armi dell’infanteria.
A’ 14 restò a Breda per dar buon ordine al levar delle amunitioni
et altre cose necessarie per detta impresa.
A’ 15 la mattina partì di Breda con tre mezi canoni di portata di 24
lire. Sette pontoni, o barche per far con ponte otto pezzi di ponti
di paglia, intorno vinti, o trenta carra di amunitione, et altre provi-
sioni da guerra. Doi mille trecento fanti, sei cornette di cavallaria
quattro erano di Breda una di Gertrundenbergh, et l’altra di Husden
et tra Breda, et Hoostrater arrivavano altre quattro cornette
di Berghen op zoom. A mezo giorno rinfrescato a Richevorssell fino
alle cinque hore doppo mezo giorno si partì di là, et si passò
per un fiume verso Grobendonc marchiando tutta la notte
et sendo la stradda molto cativa, et grandemente travagliata
l’infanteria il principe Henrico smontò da cavallo, mar-
chiando a piedi un’hora, et meza per il più cattivo, et
profondo della stradda per dar buon animo alla soldatesca
a fine che più volontieri travagliasse.
Così arrivati la mattina dei 16 a Harentals dove era disegnata la sua
impresa, sendo stata la notte la stradda così cattiva, et havendo
alcuni della fanteria fallito il camino, sendo arrivati troppo
tardi, et per altre considerationi non si volse tentar altro col
petardo, sendosi totalmente lasciata la prima risolutione
et perché la soldatesca erasi stancata dal marchiar tutta
la notte, si andò a rinfrescarla a Harenfort; ma all’un’hora 
--- page 141v---
 di notte si partì verso Idegom per passar di là la riviera del Neth.
Alli 17 la mattina all’alba gionse il signor di Marchet con 23 cornette
et così con le 33 cornette 2300 fanti si marchiò verso il fiume di Demmer
ove fu fatto con sei picciole barche un ponte tra il castello di
Rustenburgh, et il forte di Neiden, ove fu trovata una truppa
di contadini armati per impedir il passo tirando continuamente, che non
ostante si avanzò fino al forte; onde vedendo gl’inimici la risolutione
nostra abandorono il forte ritirandosi nel castello di Rust; ove im-
mediate noi piantavamo tre pezzi di artiglieria lasciandole tirare
fino alle 23 hore, et fin al n° di 54 colpi; et allhora si rende
il castello con compositione, uscendone fuori 44 soldati valoni, et
intorno ottanta contadini. Di là sua Eccellenza andò ad alloggiare con
tutta la fanteria ad Haiffe la cavallaria nelli villaggi circonvicini
come il signor di Marchet a Wespelar, Staschenbroch a Tielendonc
Rihoven a Merbech.
Il giorno seguente commandò sua Eccellenza che la cavallaria mettesse a fuoco tutte le
terre, che ricusavano dar la contributione alli signori Stati; al qual
effetto si divise la cavallaria. Il signor di Marchet messe il fuoco intorno
Lovania, li signori di Potlitz, et Viller intorno Brusseles, il signor di
Rihoven intorno Malines, ove il giorno innanti havevano fatti
fuochi d’allegrezza per la vittoria ottenuta nel Palatinato; quelli
però apportavano più di dolore, che li altri di gusto. La
più parte delli contadini con le loro robbe, cavalli, et bestiami
si erano salvati, quelli ch’erano restati si mostravano con
molta ostinatione, et ubriachi per le feste di villaggio. In modo
che tra villaggi, castelli, et borghi sono restati abbrucciati
al n° di settanta; quelli che davano contributione furono preser-
vati. Intanto sua Eccellenza dal martedì fino al venerdì restò con la
fanteria a Hacht, lasciando uscir per giorno hor 200, hor 300 fanti 
--- page 142r---
 che tornavano la sera.
Et come doveva il conte Henrico di Bergh ritornar, et per la levata,
et ammasso, che si faceva intorno Malines, et Lovania sua Eccellenza partì
(doppo haver messo sotto contributione tutto il Paese, conducendo seco intorno
400 prigionieri, la più parte dei quali fu riscatata, o ranzonata
dall’altra parte del fiume Demmer) et passò verso Arscot, et
quelli del luoco mandorono presso sua Eccellenza alcuni commissarii per trattar
la contributione, il che fu immediate essequito; et quella sera
s’alloggiò insieme con la cavallaria a Geel, l’altro giorno a Turnhout
et in questo viaggio fu osservata così buona disciplina, che
alcuni di quelli, che davano contributione non furono danneggiati
onde li paesani cridavano o buoni (Geusi) (così sono chiamati
li Holandesi) una compagnia spagnuola ha fatto qui più
danno, che non hanno fatto tutte queste truppe; ma sua Eccellenza ha
fatto rovinar gl’ostinati; et così ha mostrato verso gl’osti-
natione ostinatione*; et verso gl’humili conservatione.
Secondo il detto dei Romani
parcere subiectis, et debellare superbos.
Di Tornhout noi marchiessimo verso Breda, et intorno doi hore di
stradda di Breda si separò la cavallaria, che haveva condotta il signor di
Marchet, insieme le quattro cornette di Berghen op Zoom, le altre
venero con noi fino a Breda, di dove ognuno s’è retirato
nel suo presidio. Sua Eccellenza con tutto il seguito arrivò la sera sano
et salvo all’Haya sendo successa la detta essecutione felice-
mente; et così habbiamo divertito il conte Henrico di Berghen
dall’intentione, che haveva di perseguire il duca Christiano
di Bransvich, messo il Paese sotto contributione, et fatta
la maggior vergogna del mondo all’inimico; poiché l’Infanta 
--- page 142v---
 et il Marchese potevano veder l’incendio, et il fuoco in nove luochi nel
contorno di Brusseles nel mezo, et nel miglior del suo Paese per
haver mandate le loro militie in Alemagna senza lasciarne alcune
per difender li loro proprii paesi, et impedir le nostre forze; onde
li poveri sudditi (che per sostener la soldatesca contribuivano) giusta-
mente si dolevano, rimostrando questo all’Arciduchessa con una
supplica, la qual io diligentemente ho messa qui sotto.
Rimostranza del commun di Brabant fatta alla
serenissima duchessa Isabella Clara Eugenia infanta di Spagna.
Habbiamo serenissima Duchessa diverse volte per il passato dato a conoscer
il miserabil stato nel quale noi si troviamo per l’invasione, che li
nostri nemici possono fare con gran facilità, poiché da vostra Altezza ci è
stato prohibito, et commandato di non contribuire alli signori Stati
li quali giustamente ce ne hanno ricercato, promettendo di
lasciarci viver in pace, senza abbrucciare, rubbare, saccheg-
giare o far alcun altro oltraggio, o danno a noi, et ai
nostri, il che da noi poveri sudditi è grandemente desiderato con
pagar una giusta contributione per liberarci dalle loro insidie
et forze. Ma vostra Altezza con animo grande ci minacciò perché non lo
facessimo; persuadendo a noi di non temer queste forze, anzi
con grosse somme di denari contribuire alla sostentatione
delle vostre militie, che con laude haverebbono difeso il
nostro Paese; al qual effetto habbiamo impiegati tutti li nostri
beni, et facoltà sperando di viver in pace; ma vostra Altezza manda
in paesi forestieri le militie per seguitar li amici delli nostri nemici 
--- page 143r---
 il che non toccava a voi. Per questo s’è mosso il principe Henrico
a venir in persona a dimandare; ma queste dimande della militia
costano alli poveri sudditi lacrime, robba, et sangue; et insieme
tutta la loro facoltà per la quale per tanto tempo havevano affa-
ticato. Et per tanto sovenga a vostra Altezza quanto patimento sopportiamo
per il smisurato appetito, che havete di dominare; et quanto, oltre
il danno nostro, riceviamo di vergogna, et di disgusto. L’uno
dice, che siamo come ucelli, che volano più Paese, di quello che
possono difender; et come quelli che mettono li lor ovi nei
nidi d’altri cercando altri paesi, et perdendo il nostro col guasto,
et abbrucciamento nella vista nostra di vostra Altezza et del Marchese, che
doveva difendersi. Vergogna intolerabile. Noi facciamo fuochi
per loro dishonore, et essi fanno fuochi a nostro danno abbruccian-
do li nostri Paesi. Che tocca a noi il Palatinato, et mettersi
in pena? Lasciate Duchessa il Palatinato in Alemagna, et guar-
date il vostro. Li savii guardano prima le cose loro poi quelle
del lor vicino; et li matti cercano di burlar altri. Noi go-
demo della perdita del Palatinato, lasciando perder il thesoro di
Zust, contribuirsi tanti raistaleri dal paese di Munster, et
Paterborn, li qual denari se li preti, et le monache li havessero
sarebbono molto a proposito per loro, che l’hanno poco fa esbor-
sati. Et se noi havessimo così li nostri beni, case, et cortili,
il che tutto al presente è ridotto in polvere, grande sarebbe
la nostra felicità. Adesso non portiamo viver, et di questo havete
voi la sola colpa, et questo è, o Duchessa è sola vostra Altezza che a noi
apporta una tal miseria, guerra, et patimento perché
li nostri vicini, che davano contributione sono stati lasciati
in pace, et senza esserli dato fastidio, non essendosi trovato veruno
a chi habbino fatto il manco danno. Haveressimo ancor noi 
--- page 143v---
 molto volontieri pagata la parte nostra, la quale ci era addimandata;
ma voi Duchessa non lo volesti; nonostante, che ciò da noi fu in-
stantemente ricercato; et come essi all’improvista ci hanno invaso
voi ci havete lasciato senza difesa ammazzare, et abbrucciare.
Può questo esser? È questo fondato in leggi, o in ragione? Credo
che ’l mondo tutto risponderà per noi che non. Di ciò havete
voi Duchessa sola la colpa. Per voi siamo caduti in questa
miseria; et se non fate per confessione penitenza, et in parte
restitutione delle nostre perdite, vi accuserà il nostro inno-
cente sangue nell’ultimo giorno nanti la sedia di Dio. Et
non solo Brabantia; ma Fiandra ancora si dolerà del
giorno, che cominciaste a governar sola.

--- page 144r---


--- page 144v---
Viaggio del principe Hen-
rico
nel 398 2da
