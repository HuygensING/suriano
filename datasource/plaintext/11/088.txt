
--- page 471r---
Prima replicata
n° 461 fin 462
Serenissimo Principe
resto con non poca perplessità d’animo, non comprendendo da che mi
nasca il mancamento, o il ritardo dei miei pacchetti, che vengono
di costà, poiché quello dei 30 del passato ancor non mi è
pervenuto, et tutti hanno havuti li suoi. Resto nudo delli
avvisi, et principalmente di quei commandamenti, che per il servitio publico
mi potrebbono venire da quell’eccellentissimo Senato. Non so da chi
naschi la colpa. Io ho scritto al mastro di poste in Colonia
ma ancor non ne ho havuta la risposta. Stimerei non
esser se non bene, che dalla Serenità vostra fosse fatto commandar
a quello, c’ha costì cura dell’ispeditione delle lettere per
Alemagna, che dovesse haver a render conto del buono,
et pronto adrizzo di esse. Il rispetto publico mi
tormenta; il mio particolar interesse mi preme sendo qui
in espettatione, et senza denari. Non mancarò di nuovo
replicar al sudetto mastro di poste in Colonia, et userò
in ciò quella maggior diligenza, che per me sarà possibile
per evitar questo inconveniente.
Partirono martedì li doi deputati delli signori Stati verso Embdem.
Li vidi in casa loro, et mi sono confirmato dal parlar
di ambidoi, che si metterà innanti al conte di Mansfelt
tutti li mezi possibili perché si trattenghi in queste parti.
Per amunitioni, et armi se li assisterà a tutto potere.
Confermasi, che Tilly calerà a basso, et la speranza maggiore,
che l’armi dei Spagnuoli, et austriache non siano
per nuocer a queste Provincie è che la Francia 
--- page 471v---
 concorri da dovero per la ricuperatione della Valtelina, perché
allhora haveranno essi Spagnuoli, che debatter da quella
parte. Alcuni sono qui, che ancor dubitano dell’effetto,
et temono, che gl’artificii divertino la buona volontà,
che mostra il Re christianissimo; anzi viene scritto da qualcheduno,
che il Re non era stato disuaso affatto dall’impresa; ma
ben si tentava di persuaderlo non esser a proposito, che
così apertamente pigliasse l’armi contra Spagnuoli, che ben
poteva dar denari sotto mano per far la guerra in Val-
telina, et nel paese dei Grisoni.
Può esser, che questo
concetto, o altri simili conformino con l’apertura, che
mi fece monsieur di Marsigliach, quando fu qui ultimamente.
Questo signor ambasciator di Francia dice la risolutione del Re esser
ferma di apertamente procurar la ricuperatione del Paese
a’ Grisoni. Monsieur di Langarach di Francia ha
scritto in conformità, et questo signor principe Mauritio
si promette, che seguirà, anzi ne ha fatta scomessa con
qualche officiali francesi. Alcuni de’ quali con licenza
sono ultimamente passati in Francia per tornar verso la
fine di marzo.
Doppo che partì di qua il signor duca di Bransvich non si
hebbero lettere di lui, che di Leuwerden in Frisia, di
dove partì verso il conte di Mansfelt; et qualche avviso
porta, che sia passato a Bransvich appresso la madre,
et il fratello; con voce, che al suo ritorno si sarebbe 
--- page 472r---
 sentita cosa di momento, onde con curiosità si attendono altre
novelle.
Di Mansfelt per hora non si ha altro, se non che havendo fatta
correr intimatione al contado di Embdem di pagar una
contributione di 200 milla raistaleri assignandoli il tempo
tanto maggiore era la confusione in quel Paese. Ma
si spera, che l’andata dei deputati accommodi il tutto.
Si è anco saputo, che ’l medesimo Mansfelt haveva fatta
ispeditione di 3 milla cavalli non si sapeva per dove, solo si
coniecturava, che fosse per far prender posti ai passi
più avantaggiosi anco fino vicino a Brem per
assicurarsi dalle armi di Tilly, o da quelle di Anolt,
che li sono più vicine.
Nella contea di Nassau si trovano alloggiati con la cavallaria
in numero di doi milla il duca di Holstein, et quello
di Sax Lauenburgh che sono al servitio dei Spagnuoli,
et rovinano tutto quel Paese, ch’è per la maggior parte
del conte Gioanni di Nassau padre del già conte Gioan
Ernesto, che fu al servitio di vostra Serenità. La sorella del
principe Mauritio contessa d’Hainaut anc’ella
viene rovinata per l’armi di Tilly, come parte delle
medesime, et di quelle dei Spagnuoli ritiratisi da Franchendal
havendovi lasciati li Cosacchi rovinano le terre di
questo signor conte di Solms.
Al medesimo conte di Mansfelt arrivano ogni dì soldati 
--- page 472v---
 come anco l’armi di Bransvich si augumentano; et quello
che per questi signori risiede d’ordinario in Amburgh venuto
ultimamente qui riporta, che tante genti concorrevano alli
sudetti, ch’era cosa di stupore. Ma questo non è qui
ben inteso, sovenendosi delli essempii del marchese
Mauritio di Brandemburgh a tempo di Carlo quinto
che fece ben gran armate messe terror in Alemagna
colle corse, et colle stesse maniere di fare, che si usano da
Mansfelt, et da Bransvich; ma infine non apportorono
altro profito né a lui, né a[l] partito c’haveva preso.
Sopra questi particolari si compiacque il signor principe Mauritio
passar meco hieri discorso, send’io stato a visita dell’Eccellenza sua
doppo buoni giorni, che non l’havevo veduta; me ne
ero astenuto rispetto alla sua indispositione, et cono-
scendo la natura di lui abhorir in simil accidenti
esser occupata senza gran causa; ma come prima
tentai saper se havesse gusto, ch’io la visitassi; così
scopersi dall’accoglimento, che come humile ministro
di vostra Serenità mi vedeva volontieri. La trovai assai
estenuata in faccia; ma non tanto quanto mi fu
riferito esserlo stato per avanti; et io d’ogni’altra
cosa parlai, che della sua malatia.
Mostrò sua Eccellenza non far gran caso di tante armi di Mansfelt,
quando non habbino l’ordine, et la disciplina.
A gl’altri anco in generale spiace questo, et l’estorsioni 
--- page 473r---
 ma non che si scostino di qua a fine di haverle in neces-
sità. Tutto sta soggiunse il signor Principe l’haver anco
di che mantenerle, et qui entrò a dire, che li signori Stati
haverebbono fatto quello havessero potuto dal canto
loro; ma che havevano bisogno di assistenza
estraordinaria, et che sapeva, che havevano fatto ricorso
alla serenissima Republica. Io non lasciai di dire, che vedevo
ben al presente vostra Serenità assai avilupata, et necessitata
a gravissime spese per quello, che già sapeva l’Eccellenza sua et
con queste parole generali me la passai; poiché più
ella non mi aggiunse se non, che queste Provincie
havevano bisogno del sostenimento degl’amici. Gratie etc.
Dall’Haya li 23 genaro 1623
di vostra Serenità
humilissimo, et devotissimo servitore
Christofforo Suriano

--- page 473v---


--- page 474r---


--- page 474v---
Al serenissimo principe di Venetia
Prima replicata
n° 461 fin 462

