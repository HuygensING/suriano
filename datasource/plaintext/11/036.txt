
--- page 193r---
Prima
n° 409 fin 410
Serenissimo Principe
fin a’ 18 del mese passato arrivò a Sedam il re di Bohemia doppo
haver lasciate in mano della guarnigione Inglese le restanti
piazza del Basso Palatinato; haver licentiate dal suo servitio
Bransvich, et Mansfelt, et per consequente levata la soldatesca
dal suo giuramento mentre non haveva, con che sostenerla, et
tutto ciò d’ordine, et consiglio del re della Gran Bertagna.
Tal essecutione fu notificata da esso in Inghilterra col mezo di
monsieur Sciombergh ispeditovi in diligenza a tal effetto.
Doppo haver la Regina havuto questo avviso, martedì a
sera nel tornar a casa smontando di carrozza le furono
presentate lettere del governator di Nimeghen con la copia di
alcune, che erano state intercette, levate ad un messag-
giero, che ’l conte di Barlemont governator di Lucenburgh ispediva
al marchese Spinola, avvisandolo della tema in che si
trovava, che ’l conte di Mansfelt unito con Bransvich inva-
desse il Lucenburgh sprovisto di guarnigioni, et in stato peri-
coloso. Copia delle lettere tradotte dal francese mando qui
aggiunta per quelli dell’Eccellenze vostre che havessero gusto di vederle.
Sopra questo avviso communicato alli signori Stati l’Eccellenze loro
fecero reflesso, et lo stimorono d’altrettanto momento
quanto il proprio interesse glielo persuadeva; che non il
solo entrar del conte nel detto paese di Lucenburgh potesse
giovar al loro commodo, et alla diversione dell’armi nemi-
che da quei pensieri, che tengono di far progressi; ma il
passar più innanti nel mettersi nel cuore del Paese sotto-
posto a’ Spagnuoli; onde fecero stato sopra di ciò, et
onde fecero stato supradicio, et stabilirono di
voler inviar verso la persona del
Conte, per persuaderlo all’ 
--- page 193v---
 entrar da
quella parte a’ danni dell’inimico, et
già havevano parlato con il Dulbier,
che condusse il Re boemo in Palatinato,
et stabilito il suo partire. Quando
avanti hieri capitò qui il colonello
Golstein espedito espressamente dal signor Conte
a questi signori, et a sua Eccellenza con lettere,
con le quali li offeriva il suo servitio;
fu mutata la deliberatione del Dulbier,
et espedito hier mattina all’armata
col detto Golstein verso il signor principe Mauritio,
per consultar seco del modo, et del
come si potesse effettuar questo negotio
quello, che più preme a questi signori, è
il danaro, che prontamente si doverebbe dar
al Conte a fine di mantenerlo.

Al partir del detto colonello dal Mansfelt egli era già arrivato
in Lorena, et lo haveva lasciato alloggiato tra Verni, et Metz
non si sa se avanzerà camino ma questo riferisce, che attenderà, come
crede, fin tanto che gli riporti la risposta.

Grand alarma ha dato a’ Spagnuoli questo entrar di
Mansfelt in Lorena, tanto per il Lucenburgh
che per la contra di Borgogna potendosi egli gettar
o dall’una, o dall’altra parte a suo piacere. Et viene
scritto, che tentino di accordar seco sendo stato
ispedito alla volta sua il conte d’Henin chiamato 
--- page 196r---
 duca di Bornenvil; ma non si vede apparenza che sia per
accordare alcuna cosa con la serenissima Infanta
si per haver mandato a questa volta detto
Colonello, come anco per esser con lui il duca di
Bransvich, ch’è luogotenente generale del suo essercito, ben
come altre volte ha fatto che passarà con complimenti
et con parole per guadagnar tempo, et profitar con esso.
In Francia anco ha intimorito assai li confini della
Sciampagna havendo molti, et molti dei villaggi, et anco
delle città murate abandonate le proprie habitationi
correndo alcuni fino a Parigi; sendosi appresso tenuto
per fermo, che potesse il Conte entrar in quel Regno
alcuni dicevano condottovi da quelli della religione,
altri dal suo proprio moto per vivervi alle sue genti
et in un medesimo tempo dar fomento tale colla gelosia, che ser-
visse per condur una buona pace profitando per sé, et
per la sua soldatesca tanto con il Re, che con gl’ugonotti
francesi con tutto ciò non sono fuori di sospetto per quello ha
riferto dello Golstein. Egli fu a Scialun in Sciampagna
trattenuto con altri, che haveva con lui, dal signor duca di
Nivers, et si ne sbrigò con dir, ch’era stato licentiato dal
Conte, et ne mostrò li passaporti; onde al ritorno bisognerà
che pensi ad altro camino. Dovrà esser hoggi all’armata, et presto
partirne, non patendo questo affare di
grave momento, alcuna dilatione.

Uno dei signori Stati, che fu a mia visita, mi
disse: o è questo bene ci farebbe adesso
la serenissima Republica, 
--- page 196v---
 se potessimo haver da
lei una buona summa di denaro, quanto
gioverebbe ai suoi, et ai nostri interessi,
già vedemo si può dir
l’armi posate in Palatinato, liberi Spagnuoli, et Austriaci possiamo
dir così in quella parte sia per sospension d’armi o per conti-
nuatione di negotio, il re d’Inghilterra che difficilmente si condurrà
a sfodrar la spadda in somma la fortuna, che seguita la
casa d’Austria a briglia sciolta et io risposi, che concorrevo con lui nel
considerar questo proffitto, ma che non mancava
anco la serenissima Republica di haver le sue spese,
et lo stato, et progressi de’ Grisoni davano
assai ben a conoscere la necessità, in
che era tenuta di pensar molto bene da
quella parte non men importante per questo
Stato, che per il servitio di lei. Se
possono condur bene la condotta del Conte,
può la prudenza di vostra Serenità considerare,
che sarà di momento, et di gran sollievo
a queste Provincie. Hanno mancamento di
denaro; soli sono alle spese; vostra Serenità
è l’unico Principe, et amico, che contri-
buisce al loro interesse, et all’universale
lauda, et esalta con degne parole
la sua assistenza. Francia, et Inghilterra non contribuiscono
Svetia s’iscusò colla guerra intrapresa contro Polonia; 
--- page 197r---
 la disunione de’ principi di Alemagna li ha fatta perder
quell’assistenza. Le città ansiatiche contra ogni dovere stanno
tuttavia sospese ancorché solecitate. Con Danimarca non
resta ancor stabilita l’aleanza per le pretensioni nelle
quali persiste contra li vasselli di questi paesi nel passaggio
del Zont al mar Baltico; et questo interesse, che
tocca più che ad altri alla città principalmente d’Amsterdam
non lascia passar avanti la stipulatione; ma il tempo, et
la necessità lo farà fare.
L’inimico è potente tiene occupati questi signori con tre armate
l’una in Fiandra presso l’Esclusa, l’altra verso la Mosa
et il Rheno, et la terza con l’assedio posto a Bergh-op-Zoom
che dicono sia attorniato con ventimilla combatenti.
Hanno Spagnuoli sin qui fatte cinque batterie tre dalla parte
del mare, et doi dalla parte di terra. Hanno tirato
et quelli dei forti, che sono fuori della città anc’essi
hanno fatta la parte loro; ma vedendo Spagnuoli non poter
profitare si sono astenuti.
Spagnuoli hanno fatto tre trincere una dietro all’altra opera
insolita. Quelli di Bergh hora si trovano alloggiati
fuori della città havendo havuto campo di far tutti
li loro lavori, et trincere senza minimo ostacolo dell’
inimico; onde si sono messi in difesa tale, che con
gran difficoltà, et lunghezza di tempo come dicono,
et vengono le lettere fuori di Bergh in conformità
potrà esser superata quella piazza.
Ancorché se havesse dato principio dalla banda del porto
ad aprir una nuova entrata si è levata mano 
--- page 197v---
 non stimandola per hora necessaria per esser coperti li difensori dal
forte, et dalla città, et dall’argine in maniera, che non possono
ricever nocumento, né impedir li viveri, et le munitioni, che
concorreranno dalla parte di Zelanda.
Spagnuoli nella terra, che hanno preso di Steimbergh hanno
fatto come il loro magazino di amunitioni, et viveri, et si
vanno provedendo. Haveva la serenissima Infanta fatta
far intimatione a tutte le terre, et villaggi situati all’intorno
di Breda sottoposti a contributione, et neutrali di portar
viveri per l’armata, ma un contramandato hanno havuto
li medesimi habitanti a nome dei signori Stati dal signor Giustino
di Nassau governator di Breda con che li viene prohibito
il far una tal provisione per l’inimico. Al qual effetto
fa scorrer anco la campagna a truppe di cavallaria
et incommoda quanto più può lo Spagnuolo. Questo
fa esso Governatore commanda espressamente ancorché egli
havesse rimostrato non stimar proprio di hazardar la
cavallaria nelle scorrerie stimando più la perdita di
un soldato, che ’l butino, o il poco incommodo che potesse
apportar all’inimico. Tuttavia ha convenuto accommo-
darsi al commandamento dei patroni.
Il marchese Spinola era partito di Brusseles, et a’ 29 del passato
si trovava al campo sopra Bergh, et par che in lui sia gran
risolutione di farsi patrone di quella piazza, ancorché
vi dovesse come si scrive haver detto star sotto quanto
stete ad Ostedem, che sopportò tre anni di assedio.
Dalla medesima corte vengo avvisato che Spagnuoli publicano la
sospension d’armi in Palatinato per un anno, et l’agente 
--- page 200r---
 del re d’Inghilterra scrive a questo signor ambasciator Carleton, che me
lo disse, et anco la Regina, che ancor non vi era cosa da far-
vi fondamento. Gratie etc.
Dall’Haya di primo agosto 1622
di vostra Serenità
humilissimo, et devotissimo servitore
Christofforo Suriano

--- page 200v---
Al serenissimo principe di Venetia
prima
n° 409 fin 410

--- page 194r---


--- page 194v---


--- page 195r---


--- page 195v---


--- page 198r---
In lettera dell’Haya n° 409

Copia d’una lettera scritta dal signor de Austell, de Tiercelets
al signor di Mumkhausen in data de’ 16 di luglio 1622
Signor mio fratello. Send’hoggi arrivato da Nansi ho giudicato
esser necessario avvertirvi dei pernitiosi disegni di Mansfelt.
Io v’invio copia d’una lettera, ch’egli ha inviato a sua Altezza del-
la quale vi prego far communicatione a monsieur di Barle-
mont. Si deve temere, ch’egli sia per far li suoi viaggi per
il paese di Lucemburgh, sapendo bene, che le città sono
sproviste di guarnigioni. Si tiene, ch’egli tenterà di
forzar il marchese Spinola a separar le truppe a fine
di solevar li Holandesi. Il Conte palatino si trova al presente
a Sedam. Io me ne ritorno prontamente a Nansi, et non
mancarò di dar ogni avertenza a sua Eccellenza di tutto ciò
che potrò intender sopra questa materia. Obligatemi
di renderla certa dei miei humilissimi servitii. Bacio le
mani a mia cugina etc.
Mio signor fratello vostro humilissimo per
servirvi
Copia di lettera del conte di Mansfelt scritta
a sua altezza di Lorena
Monsieur contra il gusto mio sono sforzato di far le
presenti a vostra Altezza sopra un tal soggetto, ch’è per ricercarla
di permettervi il passaggio per le sue terre a fine di
tirar verso la Francia; et per l’affettione ch’io riporto
al bene di lei, et de’ suoi stati, ho voluto avertirvela
affinché ella mandi a rancontrarci per
poter sapere dove l’armata potrà passare, toccando
manco che potremo delli suoi stati. Et stante che li 
--- page 198v---
 nostri soldati per causa del mal pagamento si dano gran
licenza; et commettono di grandi eccessi totalmente contrarii alla
mia volontà, io non ho voluto ommetter di avertirne l’Altezza vostra
ch’ella farà bene di commandar a’ suoi sudditi li luochi per li quali biso-
gnerà passare di ritirarsi nelle città, et piazze di sicurtà
con quello che vi sarà di più pretioso, fortificando le
piazze di tanta gente, ch’ella stimerà necessaria, a fine
che se elle fossero attaccate per li soldati possino far resistenza
a l’incontro d’essi. Ma vostra Altezza parimente dall’altro canto può
ben considerare, che senza la munitione di bocca, è impossi-
bile, che possino esser frenati li soldati; et per tanto io
la prego dar ordine per tutto per dove l’armata ch’è di
quindeci mille fanti, et dieci mille cavalli sarà forzata
passare, che li viveri siano sufficientemente proveduti
a fine di retener nel loro debito con tal mezo la soldatesca
et evitar gli inconvenienti, che come voi sapete a me
sarà impossibile poter impedire. Prego adunque l’Altezza vostra
di haver riguardo a questo, et di creder che nel resto io
sono.
Monsignore
di vostra Altezza umilissimo, et obedientissimo servitore
dal campo nanti Saverna
Copia della lettera del conte di Barlemont al marchese
Spinola.
Monsieur mando a vostra Eccellenza la copia della lettera che Mansfelt ha scritta al
duca di Lorena per dimandargli il passo per li suoi stati
aggiunto anco sarà quello, che scrive un altro gentilhuomo
al provosto di questa città. Il detto Mansfelt è alle porte 
--- page 199r---
 di questo Paese, et prossimo a Metz, et ancorché io con quei
pochi paesani, che tengo mal ad ordine, et mal armati, io
habbi fatta munir la riviera della Mosela a fine d’impedirgli
il passaggio, non ostante ch’ella sia passabile in più parti
questo è che non possiamo se non dubitare, che quelli della detta
città di Metz li daranno il passo a fine di non veder il
loro Paese in fuoco, et in fiamme; poiché havendolo havuto
da detto Duca; non hanno lasciato per questo di abbrucciar
Phaltzburgh, et più di 30 villaggi all’intorno. Ruineranno
anco tutto il vescovato di Treveri, et non so quello, che faranno
di questo Paese. Questo è quello ch’io sempre ho avvertito
all’Eccellenza vostra inviandole questo espresso con ogni maggior dil(igenz)a
che posso restando.
Monsignore
di vostra Eccellenza ben humil servitore
il conte di Barlemont
Florenzo conte di Barlemont et Lallanig cavaliere
dell’ordine del Toson d’oro, del Consiglio di Stato,
governatore et capitano generale del Paese, et ducato di
Lucemburgh, et conte di Chiny etc.
A tutti li governatori, luocotenenti, capitani, provosti, iustitieri, et officiali
et altri a chi appartenirà di questo nostro Governo ordiniamo
ben espressamente, et ricerchiamo tutti gl’amici, et ben volenti
di lasciar liberamente passar l’apportator di queste, il quale
noi mandiamo a trovar il signor marchese Spinola, senza farli
alcuna sorte di disturbo, né impedimento nel suo viaggio anzi
ogni favor, et assistenza, che a nome nostro ricercasse.
Fatta a Lovemburgh li 17 di luglio 1622
Barlemont

--- page 199v---
Lettere intercette
nelle prime n° 409
