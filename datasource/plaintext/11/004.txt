
--- page 025r---
Prima
n° 377 fin 378
Serenissimo Principe
hoggi sul far della sera ho ricevuto un grosso pacchetto con
lettere pubbliche, et particolari dell’eccellentissimo signor ambasciator Lando, che
costì sono state poste per errore sotto a mia coperta, et dimani
le invierò a quell’eccellentissimo signore.
Credo, che all’Eccellenza sua sarà così capitato il mio pacchetto; me ne
duole per publico rispetto per gl’avvisi, et commissioni, che mi
potevano venir da lei; ma anco per il mio particolare mentre
con brama, et gran desiderio aspetto provisione alla mia
gran necessità; sperando che vostra Serenità haverà compassionato
il mio stato nel sentirmi di tanto tempo fa senza l’or-
dinario mio trattenimento, che se non è seguito, voglio
promettermi, che la sua pietà l’haverà messa a dar buoni
ordini; et a sovenir anco in altra maniera la mia povera
fortuna.
Dalla risolutione presa da questi signori di far tagliar l’argine, che
ha anegato, et fatto danno considerabile a’ Spagnuoli in
Fiandra la serenissima Infanta con il Consiglio risolvé di
mandar doi commissarii a Bolduch, a fine di veder come
si potesse tagliar altre diche, che rispondono nel
Paese possesso da questi signori. Cioè quelle di Husden, et
Altenà, che inferisce in questa Provincia, et quelle
di Bommels Weert Tiels Weert, et Maslans Waes
in Gheldria. Li commissarii arrivorono, ma ho
anco inteso, che ’l governator di Bolduch Grabendon 
--- page 025v---
 habbi sconsigliato il taglio per qualche suo interesse massime dalla
parte di Holanda; questo però doppo esser stato tentato
in Gheldria di venir a qualche effetto; ma avvertiti li
paesani concorsero in buon numero dove già si era comin-
ciato per far il taglio, et l’impedirono. Hora li medesimi paesani
in quei contorni fanno diligente guardia, et li signori Stati
hanno dato ordine ai magistrati delle Amiralità perché sopra
quelle fiumare scorrino notte, et giorno barche armate
al medesimo effetto.
Verso la parte di Husden in questa Provincia il Governator
di quella piazza, ch’è il general dell’artiglieria partì di qua
giovedì passato in diligenza per dar buoni ordini, et accor-
rer al bisogno, che potesse haversi contra l’intrapresa
che sopra quelle diche o argini potessero far Spagnuoli.
Sopra l’isola di Casant il luogotenente generale dell’arti-
glieria, che vi commanda ha fatto alzar con terreno
un dosso tanto, che con il canone può batter , et incom-
modar gli operarii dei forti, che gl’inimici fanno fabri-
care sopra la riva opposita alla detta isola; ma
usano anco Spagnuoli una finezza assai grande perché tengono
continue sentinelle, che riguardano attentamente alla parte
del tiro del canone, et subito che s’accorgono del fumo
avvisano; et gli operarii si gettano stessi a terra, lascian-
do passar il colpo; ma ben spesso ne viene colto qualcheduno.

--- page 026r---
Li forti, che fanno far Spagnuoli in quella parte sono doi
uno di cinque, l’altro di quattro rivelini, havendo per
fine di ridur in un canale l’acqua salsa sopra la dolce
per divertir il corso di quella, che affonda grandemente
presso l’Esclusa, et così la fortifica tanto più; ma con
il taglio già fatto far da questi signori sperano haver
contraminato, et si promettono di haver messa quella
piazza in assai buona sicurezza.
Si attende di qua ad altre provisioni necessarie; mentre
anco Spagnuoli continuano a rinforzar le loro compagnie,
et le nuove levate.
Li deputati commessi dalli signori Stati per trattar con il conte di
Swarzembergh venuto qui a nome del marchese
elettore di Brandemburgh hanno ridotte insieme
con lui le cose della confederatione a termine di
conclusione; havendosi stabilito, che li signori Stati mante-
niranno le restanti piazze, che sono alla devotione
di sua Altezza nei ducati di Cleves, et Giuliers, et
che dall’altro canto per una portione della spesa
che sarà di somma di gran lunga maggiore a questi
signori, sua Altezza contribuerà per la paga di mille
cinquecento fanti, et lascierà che sue Eccellenze tirino in quei
paesi fino ad un certo segno quel profitto, che
potranno. Vi sono altre conditioni a beneficio commune 
--- page 026v---
 et tanto per il trafico, che per la religione, et per altro.
Fu la settimana passata il signor ambasciator di Francia in audienza
per compiangersi di quelle navi, che erano in Tessel armate,
et piene di munitioni, et apprestamenti da guerra destinate
per la Rocella, procurando, che fosse impedito, et non fosse
lecito ad alcuno il portar armi, et provisioni, et di genti
et d’altro agl’inobedienti, et sudditi ribelli del Re suo signore.
Fu iscusato dai signori Stati con dire, che non si sapeva
et preso tempo ad informarsene: in tanto può esser che
le navi siano uscite. Non sono da guerra, ma di
mercanti, che traficano. Con questo si cuopre, et con dire
che per tirar le contributioni dai particolari non si poteva
così facilmente interdir loro il comercio; la qual voce capitata
all’orrecchio dell’Ambasciatore, et dei stessi Francesi del partito
del Re non si acconsente, onde viene temuto, che si
accresca sempre più il disgusto della Corona di Francia
contra queste Provincie.
Di Londra non hanno li signori Stati avviso alcuno che loro sodisfi
anzi temono, che li suoi ambasciatori tornino senza frutto
alcuno del viaggio. Qui però si sono trovati la passata
settimana molti delli aministratori della Compagnia
dell’Indie Orientali per trattar sopra qualche ripiego, che
si potesse inventare per dar sodisfatione a quelli d’Inghilterra
con minor interesse, che sia possibile di questa Compagnia 
--- page 027r---
 ma non sento, che habbino li signori Stati potuto spuntare né
ridur li aministratori a rilasciarsi dalle prime pretensioni
et durezze guidati dall’interesse. Et questo signor Ambasciator inglese
che volontieri vedrebbe sodisfatto il suo Re, et in
un medesimo tempo nell’antica unione queste Provincie
con la Maestà sua. Si duole di questa durezza, et
mostra restar disgustato della maniera di fare.
Già alcuni mesi li signori Stati ispedirono verso Algieri un tal
Manreques per trattar d’accordo con quei corsari, et parmi,
che habbi spuntato; onde hanno scritto lettere a questi signori
del tenore, che vostra Serenità intenderà dall’aggiunta tradutione
che in sostanza contiene, che vogliono haver la pace
che consigneranno li schiavi sudditi di questi paesi
a quel personaggio, che sarà mandato da essi; che da
mo’ innanti non saranno li vasselli di questi signori toccati da
loro; che haveranno libero comercio; et si uniranno
seco quando voglino adoperar l’armi contra la Spagna.
Non pare, che da tutti sia laudata questa risolutione
mentre si teme, che accompagnandosi con Turchi possino
precipitar alla ruina contro Spagnuoli; parendo che
quando ciò seguisse sarebbe con detrimento della
christianità tutta: in oltre non si fa fondamento
della fede di coloro; et che si vede bene, che
l’accordo non è per altro se non perché andando al 
--- page 027v---
 presente li vasselli de’ mercanti accompagnati, ben armati,
et colla scorta di navi da guerra non veggono di poter
far protitto, come facevano per avanti, quando andavano
disuniti; et si persuade alcuno che possi un giorno succeder
qualche inconveniente.
Quaranta in circa sono li vasselli mercantili, che con quattro
navi da guerra al principio del mese venturo partiranno
per Italia. La più gran parte carichi di formenti, et altre
biade per Genova, et per Livorno.
È stato in questa Provincia publicato l’editto delli signori
Stati contro iesuiti, et altri sacerdoti dipendenti
del quale n’ho fatta far la translatione che sarà qui
aggiunta per quelli dell’Eccellenze vostre che havessero gusto
di vederla. Li preti secolari del Paese non sono cacciati
ma devono notificarsi ai magistrati, come di già molti
hanno fatto. Viene detto, che li iesuiti habbino in
buona parte fatta la ritirata così consigliati da’ suoi
devoti; tuttavia si tiene per fermo, che ancor ne restino
nel Paese. Et viene affermato haver essi sedotti in
maniera alcuni de’ catholici, che come prima si
mostravano affettionati alla Patria; così al presente
si dano a conoscer partiali suoi nemici. Et da
questi signori per quanto si scuopre si tenterà ogni stradda
per levarsi dinanti essi iesuiti, che chiamano pietre 
--- page 034r---
 di scandalo. Li catholici stano in timore, se ben si aveggono
che ’l rigore de’ magistrati nasce dall’insolenza delli
arminiani, come riverentemente accennai hoggi otto nella mia
lettera n° 376 che sarà aggiunta replicata con queste. Gratie etc.
Dall’Haya li 21 marzo 1622.
di vostra Serenità
humilissimo, et devotissimo servitore
Christofforo Suriano

--- page 034v---
Al signor principe di Venetia
prima
n° 377 fin 378

--- page 029r---
In lettere dell’Haya de’ 21 marzo 1622 n° 377
Lettera d’Algieri alli signori Stati
Al nome di Dio omnipotente
Alli grandi, et altissimi signori protettori della fede christiana li Stati
Generali de’ Paesi bassi desideriamo salute, et intiera prosperità.
Arrivando questa nostra missiva, arriverà insieme la pace, et
nostra benevolenza. Doppo alcuni giorni passati habbiamo
ricevuta una lettera per mano del nostro consigliero Gio.
Manricque, colla quale da voi è richiesta la pace, et intiera
amicitia, comme noi l’habbiamo già promessa. In tutto questo
tempo non è arrivata persona delli Stati; né habbiamo
ricevuto novelle alcune. Li nostri vasselli da guerra
sono usciti, et hanno rancontrato molti vasselli dei vostri
stati, li quali si sono batuti con li nostri, non volendo avicinarsi
né abbassar le vele, come era stato proposto. Hora vedendo
adunque la vostra missiva habbiamo stimato a proposito metter
nelle mani del vostro Consigliero li christiani fiaminghi, che
qui habbiamo fatti schiavi, li quali noi lascieremo partir
verso la loro Patria, subito che uno dei vostri vasselli da
guerra, et un personaggio con lettere sarà arrivato qui per
confermatione, in modo che il tutto sarà bene. Et promettiamo
per l’avenire a nome di Dio, et del nostro profetta di con-
servar la vera amicitia, et pace. In caso, che li vostri mer-
canti desiderino venir a traficar con mercantie potranno
farlo liberamente; et in caso che li vostri vasselli da guerra
si voglino armar con li nostri per andar contra Spagna
possono venir francamente: perché da mo’ innanti la vostra
amicitia è la nostra, et l’inimico vostro, il nostro nemico
di modo che come il Consule vostro è in Turchia, così sarà
egli parimente qui sotto la difesa del nostro gran signore 
--- page 029v---
 stante che il suo scritto non contraria punto a quello, che ha
commendato. Noi habbiamo ordinato ai nostri vasselli
già usciti, o che usciranno ancora, che rancontrando essi
vostri vasselli in mare non li faccino alcun male, o non li levino
né le loro vele, né ancore, o cosa che li appartenga; di modo
che sarà commandato allo stretto quello che habbiamo proposto
cioè che arrivando li nostri vasselli li accosteranno tirando
dei loro canoni in segno di amicitia; et per l’avenire sarà
la nostra pace pace*, parola parola*, et la nostra assicuranza
sicura. Et al ricever delle presenti scriveteci, et mandetici in
sorte come trovarete ispediente con li vasselli da guerra
et noi faremo secondo il desiderio vostro. Data in Algieri
all’ultimo di Mosserana nell’anno 1031me.
Sottoscritto
Hurian Bassa

--- page 032r---


--- page 032v---
1
Lettera di Algieri
nella prima n° 377

--- page 030r---
In lettere dell’Haya de’ 21 marzo 1622 n° 377
Editto delli Stati generali contro iesuiti, suoi ricettatori, et per
levar dalle loro scole, et collegi li figlioli de’ sudditi del Paese
et per la prohibitione delle colette
Li Stati Generali de’ Paesi Bassi Uniti. A tutti quelli, che vedranno, o udiranno
le presenti salute. Poiché non ostante l’espiratione della tregua, onde
questi Paesi sono di nuovo caduti in guerra aperta contra il re di
Spagna, et gl’adherenti suoi, in ogni modo la pernitiosa, et mor-
tifera setta de’ iesuiti, et altri preti, monachi, et altre persone nominate
ecclesiastiche, che sono della religione romana, tentano d’entrar in questi paesi,
et città, et nelli territorii per attirar col mezo della loro falsa dottrina
gl’inhabitanti all’idololatria, et retirarli dalla legitima superiorità
loro, et contra di essa instruirli ad ogni sorte di tradimenti, come
anco al massacro de’ principi, et potentati a fine di dar con tal
mezo avantaggio alla tirannia, et dominatione assoluta del re di
Spagna, et de’ suoi adherenti sopra questi paesi in temporale, et del
papa di Roma, et suoi seguaci nel spirituale, tenendo qui nel Paese
ogni sorte di conventicole interdette, a pregiudicio dello stato del
Paese; parimente cercando di levar li figlioli dall’obedienza dei loro
parenti; et le donne dal debito loro verso li suoi mariti; come
s’è veduto chiaro per diversi atti; per il che da noi, et dalli signori
Stati delle provincie particolari, seguitando il lodevol essempio di
molti re, et republiche sono stati fatti diversi editti, alli
quali colle presenti non intendiamo derogar in alcuna maniera, eccetto
in quella parte, in che per queste viene altrimenti statuito; ma a fine
di tanto meglio scacciar li detti huomini tristi, et pernitiosi siamo
constretti di proveder in oltre ancor di vantaggio contro di essi;
et per tanto abbiamo prohibito, et interdetto, prohibimo, et colle
presenti interdicemo, che alcun iesuita, o altro, che fosse in grado
eminente, o in parte del loro ordine meno preti, monachi, o
altre persone professe, che sono della detta religione romana 
--- page 030v---
 potranno entrar, né fermarsi nei Paesi Bassi Uniti, et piazze annesse
ancorché siano nativi del Paese, o non; et habbiamo ordinato, et
ordinamo con queste, che tutti li iesuiti, o che sono in alcun grado
o parte del loro ordine, che al presente si trovano nel Paese, doveranno
uscirne fuori nello spatio di sei giorni doppo la publicatione di queste
sotto pena, che tutti quelli, che doppo li 6 giorni sudetti saranno
trovati in questi paesi o appresso la data delle presenti entreranno di
fuori in essi saranno tenuti di buona presa, da esser ranzonati
come nemici del Paese, et come tali potranno esser ritenuti, et
arrestati, et dati in mano all’officiale del luoco per esser con la
conoscenza, saputa, et buon piacer del magistrato ranzonati
per la prima volta tanto alto, che si potrà, et in ogni caso non
meno, che cento lire de’ grossi di Fiandra (cioè 600 fiorini) per
ogni persona, delli quali quelli, che nella sudetta maniera li have-
ranno ritenuti, o altrimenti fattolo saper all’officiale in modo,
che quei tali siano capitati in mano, haveranno li tre quarti
et l’officiale l’altra quarta parte; et per la seconda volta, che li
medesimi saranno publicamente frustati, banditi, et posti in pena
secondo l’occorrenza delli affari a beneficio come di sopra: et essendo
presi per la terza volta saranno castigati ancor più gravemente nella vita
come perturbatori della quiete publica con confiscatione di tutti li loro
beni; facendo interdittione totalmente espressa a tutti li collegi ai
quali è permesso di poter dar passaporti di non conceder a tali
alcun passaporto senza previa notitia nostra.
Prohibimo parimente a tutti gl’inhabitanti del Paese l’albergar, o allog-
giar alcuna di tali persone sotto pena di cento lire di grossi
di Fiandra (cioè 600 fiorini) per la prima volta; per la 2da
di doiciento (cioè 1200 fiorini) et per la terza di esser castigati nella
vita, et banditi con confinatione dei beni.
Prohibimo insieme a tutti gl’inhabitanti di questi paesi l’haver cor-
rispondenza con le sudette persone sia con lettere, o altrimenti,
aggiungendo a cadauno, che riceverà da essi alcune lettere di presentarle 
--- page 031r---
 ai principali officiali, o alli magistrati delle città o territorii
sotto pena di 50 delle dette lire di Fiandra (cioè 300 fiorini)
per cadauna volta, tanto, et così spesso, che saranno trovati haver fatto
in contrario.
Et quanto s’aspetta a’ preti a’* preti*, curati, monachi, o altre persone, che
professano la detta religione romana, non essendo iesuiti, che di lungo
tempo passato hanno havuta habitatione in questi paesi essi saranno
obligati nel termine di 8 giorni doppo la publicazione di queste
darsi a conoscer al magistrato della loro residenza con il loro
nome, et piazza della loro residenza, a fine che ne sia tenuta
notitia, et pigliata guarda sopra li loro comportamenti, sotto
pena di esser contra li medesimi proceduto in conformità di quello
che per il passato fu statuito contra li detti iesuiti; et ordiniamo
inoltre, che le dette persone si comportino, et si regolino in
conformità dell’ordinanze, et editti del Paese; sotto pena facendo
in contrario di esser castigati conforme ad essi.
Prohibimo anco a tutti gl’inhabitanti di questi paesi loro medesimi o
suoi figli, o altre persone sopra li quali haveranno commandamento l’
inviar, o metter alla scola in alcune città, o piazze università
o scole sotto il commandamento del re di Spagna nel paese inimico, o
in altri collegii de’ iesuiti; aggiungendo, et commandando a tutti
tali, che essi, o li figli che vi haveranno messi, o fatti metter
li retireranno di là nello spatio di un mese doppo la publicatione
di queste sotto pena di cento fiorini per mese per cadaun figliolo
o persona, che anderà, o starà alla scola, et per così lungo tempo
che saranno trovati haver contrafatto a questi nostri commandamenti
da esser pagate le dette pene per li parenti, tutori, ricevitori,
o administratori dei loro beni, interdicendo anco espressamente
a tutti li habitanti in questi paesi, o che li frequentano di
far o far far direttamente, o indirettamente alcune colette, o
raccolte di denari per et a beneficio di qualche chiese, hospitali,
collegi ecclesiastici, o altri conventi, come potrebbono esser nominati, 
--- page 031v---
 né ad alcune nominate spirituali persone, sotto il commandamento
del re di Spagna, o suoi adherenti, come anco stando, o habitando in
qualche altro paese romano, o papistico; come similmente noi prohibimo
espressamente il transportar tal raccolte di denari fuori del Paese, o ri-
metterlo per assignatione, né in qual si voglia maniera sia direttamente
o indirettamente soministrarlo alle sopranominate persone, collegi, conventi,
o altri luochi; o assister perché detti denari raccolti, o qualche altro
oro, o argento batuto o non batuto o qualche altro bene, o rendita
sia inviato, o rimesso; sotto pena a tali, che faranno simil colette, o
che l’impediranno nel farle di esser puniti a morte, et a confisca-
tione di tutti li loro beni; et quelli, che conduranno tali danari
alli detti iesuiti, o altre nominate ecclesiastiche persone, collegi, conventi
o aministratori di chiese, et case, et hospitali arbitralmente nel
corpo con la confiscatione dei beni secondo l’importanza
delli affari. Et che tutti quelli, che per l’avenire saranno tro-
vati haver contribuito alcun denaro perderanno cento lire
di grosii (cioè 600 fiorini) cadauno tante volte quante saranno
trovati haver ciò fatto.
Tutte le quali altre pene, et confiscationi noi habbiamo dichiarato, et
dichiariamo per le presenti, che saranno applicate per l’una metà
a beneficio dell’accusatore, et per l’altra metà a beneficio dell’
officiale, che farà l’essecutione: dichiarando anco, che per tutte
le contraventioni perpetrate contrarie a questa nostra ordinanza
et che doppo potranno esser scoperte non ostante qualche
tempo scorso saranno castigati non altrimenti come se fossero
perpetrate, et discoperte frescamente; et quelli che non haveranno
di che sodisfar le dette pene o condanne saranno castigati
nel corpo: ordinando a tutte corti di giustizia, giudici,
et giustitieri di questo Paese di aministrar in ciò buona,
et breve giustitia, et dritto de plano, et senza forma di
processo senza alcuna diminutione di pene, o altra dissimulatione 
--- page 028r---
 a fine che questa nostra ordinanza possi tanto meglio esser
osservata. Dichiaramo anco, che tutti li officiali, che nell’esse-
cutione di questo ordine nostro per negligenza, o altrimenti lascie-
ranno di proceder prontamente nella maniera, che si appartiene
saranno privi dei loro carichi, et officii li quali saranno pron-
tamente impetrabili da altri.
Et a fine che non vi sia alcuno, che di ciò possi pretender igno-
ranza ricerchiamo, et commandamo ai stati, governatori, consiglieri
deputati, et deputati di città nelle provincie respettive
di Gheldria, et contado di Zutphen, Holanda, et Westfrisia,
Zelanda, Utrecht, Frisia, Ourisel, et città di
Grunighen, et paese incorporato, et tutti altri iusdicenti, et
officiali a chi possono aspettar queste nostre, che essi faccino
proclamar, cridar, et pubblicar immediate questa nostra
ordinanza nel luoco, dove è l’ordinario far le proclamationi
et pubblicationi; procedendo, et facendo proceder contra
li contravenienti ad essa senza gratia, favore, dissimulatione
o conivenza; poiché habbiamo trovato tutto ciò convenevole
per il servitio del Paese. Così fatto, et stabilito nell’assemblea delli
alti nominati li signori Stati Generali nell’Haya a’ 26 febraro 1622.

--- page 028v---


--- page 033r---


--- page 033v---
2

Editto contra iesuiti
nella prima n° 377
