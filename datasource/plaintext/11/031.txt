
--- page 169r---
2da
n° 404 comincia 403
Serenissimo Principe
non ho dubio alcuno, che da più vicina parte sarà capitato alla
Serenità vostra l’avviso dell’infortunio successo al signor duca di Bran-
suich nel suo essercito. Qui capitò l’avviso un giorno doppo
l’ispeditione delle mie lettere 401, et 402 qui aggiunte in replica
che doppo haversi fatto patrone di Hust, et fabricato il ponte
sopra il Meno mentre pensava passarlo fu caricato il corpo
della sua militia con quattordici pezzi di canone
posti sopra l’eminenza di alcune coline. Voleva il Duca in
ogni modo dar la battaglia; ma non fu dai capi del suo seguito
stimato a proposito il farlo, trovandosi in luoco disavantag-
gioso con minor genti, che non haveva l’inimico, et meglio
armato d’ogni sorte di provisioni necessarie. Haveva
Tilli una grossa armata sendosi alle sue militie congionte
quelle di don Gonzal di Cordova, di Arnolt, di Baviera,
di Colonia, et quattro reggimenti inviati dall’Imperatore,
onde si faceva il conto, che fossero in numero di trenta
milla combatenti. Da una parte si porta un falo grande
che ha fatto il Duca, et le sue genti di perder il tempo
in discorsi, et non passar le genti la notte; ma viene stimato anco, che gran fortuna sia stata la sua di non haver
maggior danno di quello, che ha ricevuto mentre haveva
nel passar il ponte alle spalle l’inimico così grossamente
armato, et alla riva d’una riviera ove non haverano
passaggio, che d’un ponte. Passò una gran parte, ma
la retroguardia fu batuta, preso il bagaglio, et tre pezzi
di canone, che soli haveva. Dalla calca, et nel corso
del passaggio il ponte si ruppe, che causò la perdita di 
--- page 169v---
 molti che vi erano sopra, et di altri che a cavallo, et a nuoto
tentorono far il passaggio: molti sono stati anco fatti
prigioni. In Brusseles si parla che ’l Duca sia stato totalmente
disfatto, le lettere di Colonia non portano che doi mille, et
cinquecento soldati tra morti, et prigioni; qui si fa il numero
minore, et ognuno parla secondo la passione.
Intanto tra i morti viene detto essersi anegato il conte
Gio: Casimiro di Levenstein fratello del colonello di questo
nome, che con lui è stato al servitio di vostra Serenità. Del
Duca si sa certo ch’è passato, et con buona truppa di cavallaria
et infanteria si è unito al Re. Et l’ultime lettere di
Colonia portano, che restava a Manheim, et in altre
guarnigioni circonvicine con le sue genti per ristorarsi
et rifarsi dal patimento in questo mentre si è risoluto
d’inviarsi Mansfelt verso l’Alsatia, et doveva seguitarlo
il Duca, mentre il paese circonvicino,
et dove egli si trova
al presente è tutto rovinato. La prudenza di vostra Serenità può
ben considerare se questo accidente habbi qui turbati
gl’animi: tuttavia si promettono già che ’l Duca si è unito
qualche buon progresso. L’avviso è stato ispedito di qua al
re della Gran Bertagna, et si dubita, che farà mal effetto
perché quella Maestà tanto più sarà eccitata ad essortar il
genero ad commodarsi al tempo, et alla necessità, et ad
accettar la suspension d’armi.
Ho saputo che ’l signor baron Chichiester havendo scritto al signor don
Gonzal di Cordova, che stanti le trattationi che passavano in
Brusseles non dovesse proseguir a nuove hostilità, haveva 
--- page 170r---
 havuto in risposta, che intendeva anc’egli di quei trattati,
che veramente non haveva ordine alcuno di fermarsi, ma che si
haverebbe regolato secondo che l’accidente havesse portato
passando con questo termine generale, et ambiguo. Tilli a chi
dal Chichiester era stata fatta la medesima instanza disse che
egli dipendeva dall’Imperatore, et dal suo patrone il duca di
Baviera, che bisognava per fermarsi che havesse altro
in contrario; et il re di Bohemia fece doi a Chichiester
che non potendo promettersi dell’inimico bisognava che
stasse sull’avviso, et sul riparar ai colpi, che se gli
minacciava.
Di Brusseles non si parla gran cosa, stanno trattando, havendo
li ministri venuti dal Palatinato informato solo il signor Westr[…]
di quelli affari, et di quelle pretensioni; si sentiva,
che havessero altro in commissione; ma si doveva aspettarne.
Par che Spagnuoli desiderino, o mostrino assenso alla sus-
pension d’armi, et lo Spinola era del continuo colli ambasciatori
et deputati del congresso; ma qui non si fidano, et tengono
per fermo, che tutto si facci per guadagnar tempo per servirsi
del beneficio di esso per condur il re della Gran Bertagna
a far quello ch’essi vorranno, et non havendo le genti
del Re palatino con che viver, et mantenersi che da
sé si sbandino, et si dissipino. Et in effetto in quella parte
di Manheim, et Franchendal, et altra tutte le cose sono
a carissimo prezzo; et il Paese desolato.
Il gentilhuomo del signor conte di Mansfelt partì la passata settimana
verso il suo signore havendo tentato, et affaticato quanto 
--- page 170v---
 ha potuto per indur li signori Stati ad una ferma assistenza di mese
in mese. Mi disse, che li era stato promesso quattro mesi
ancora, et di far risolver questo nella assemblea d’Holanda
per la quale hoggi sono cominciati arrivar li deputati. Io
con lui ho usati tutti quei termini di cortesia, che ho
stimati proprii, havendolo alcune volte alla mia tavola
honorandolo tanto per il proprio merito, che per rispetto del signor
Conte a fine di tanto più obligarlo a mantenersi con
animo devoto al servitio di vostra Serenità.
Qui ci sono avvisi, che la Dieta de’ principi della Bassa
Sassonia si era unita, et si continuava. Il dottor Came-
rario consigliero del re di Bohemia haveva ordine di far
qualche ufficio. Non era partito di Brem, ove si tratteneva
tuttavia; ma col mezo di qualche scrittura, et di lettere
agl’amici faceva rappresentar lo stato delle cose, le ra-
gioni, et il bisogno del suo patrone, et metteva innanti
l’interesse, che haveva il general dell’Alemagna in questi
emergenti. Egli non ha stimato proprio di comparer nel
luoco del congresso; non essendo in particolare ben sentito
il suo nome da alcuni di quei principi, et in generale
anco poco grato riuscendo l’affare di che si tratta
et credono alcuni, et principalmente il signor baron di Donà
che l’attione seguita di Darmenstat haverà fatto qualche
mal effetto nell’anime di detti principi, et che l’ultima
mala fortuna successa al Re nella retirata da Aschem-
burgh, et quest’ultima del duca di Bransvich have-
rà levato assai di cuore ai buoni; et suggerita materia, 
--- page 171r---
 agl’animi poco ben affetti di mostrar di sgomentarsi, et di
non lasciar passar avanti di quelli effetti, che li felici pro-
gressi ben spesso sogliono tirarsi dietro.
Quello che fu detto, et io scrissi alla Serenità vostra colle mie precedenti
lettere de’ 30 del passato di levata, che facesse far il re
di Danimarca si è confermato con quanto si è di
certo saputo, che si erano vedute patenti di levate,
di quella Maestà. Et il sudetto Barone mi ha detto haver
inteso, che detto Re, et il duca di Sassonia dovevano esser
uniti insieme con qualche altri principi per far un terzo
partito in Alemagna sotto presto presto* della difesa
della libertà sua. Il che stima punto essentialmente al com-
mune servitio quando sia vero, et al particolare del Re suo signore.
Da questi signori si attende tuttavia alla preparatione per la guerra, et
a munir quelle piazze, che più n’hanno bisogno; né per
uscire il signor principe Mauritio in campagna altro si atten-
de, che la mossa dello Spinola, che al certo ancorché
le nuove corrino, che si facci nuovo ammasso di genti
in Brabant, non si crede, che sarà se non si vede la
continuatione del felice progresso delli affari di Alemagna,
o almeno sarà ancor per qualche giorno ritardato l’effetto
et la sortita.
Li forti all’incontro di Bolduich si avanzano, et già sono
ridotti a stato tale, che ben possono servir sin hora a
difender il passo, et evitar le scorrerie, che l’inimico
faceva da quella parte sopra Bomel, et altri luochi cir-
convicini in Gheldria ch’è oggetto principal di tal construttione.

--- page 171v---
Restano questi signori, et il signor principe Mauritio molto scontenti,
et meravigliati per un avviso, che ultimamente hanno havuto
che Spagnuoli coll’assenso del Re della Gran Bertagna
levino ancor quattromilla de’ suoi sudditi per lor servitio,
il che mi fu detto hieri da sua Eccellenza con gran passione;
aggiungendo può, che un giorno essi Spagnuoli si ser-
viranno delle medesime genti contra lo stesso Re.
Havevano ultimamente li signori Stati fatte sequestrar alquante navi
mercantili dentro a questi porti doppo l’avviso, che heb-
bero della flotta, che si faceva in Spagna, et tra quelle
una di circa quattrocento lasti, che non era ancor
del tutto fornita, ma vi mancava poco, et si è fabricata
sotto a nome de’ mercanti di San Malò; ma in effetto
è del Re christianissimo; per tanto l’ambasciator qui residente della
Maestà sua è andato la settimana passata a dichiarir
questo nell’assemblea dei signori Stati Generali ricercando,
che come nave del Re fosse liberata. Haverà l’
Ambasciatore ciò che ricerca; ma è stato pregato di scriver
seriosamente, et procurar appresso il Re suo signore la repa-
ratione del danno, che li lor vasselli la guerra che
erano stati conosciuti nel porto di Borders, sia risarcito.
L’Ambasciatore ha promesso di far l’ufficio; et questo vassello è
destinato per quanto intendo a servir contra Rocelesi.
Qui sono arrivati doi signori principali francesi per essercitarsi in queste
guerre l’uno è il conte di Candal figliolo del duca di Epernone,
l’altro il conte di Betune figliolo dell’ambasciatore, che fu all’accordo
di Asti per sua Maestà christianissima gl’anni passati. Gratie etc.
Dall’Haya li 4 luglio 1622
di vostra Serenità
humilissimo et devotissimo servitore
Christofforo Suriano

--- page 172r---


--- page 172v---
Al serenissimo principe di Venetia
2da
n° 404 comincia 403
