
--- page 237r---
Prima
n° 416 fin 417
Serenissimo Principe
lunedì a sera doppo l’ispeditione la mattina delle mie lettere 414
et 415 replicate colle presenti, venero avvisi da Bergh op Zoom
che furono letti la mattina seguente, che la notte dei 20
venendo li 21 del presente gl’Italiani diedero nuovo
assalto al quartier d’Inglesi, et Scocesi, pigliando diverso
camino dalla prima volta, entrando tra le doi meze lune;
ma anco in questa seconda scaramuccia, et fattione hanno
gl’Italiani havuta la peggio sendo stati di nuovo reiettati
dicono con morte di 400 così publicano; et dei Inglesi
et Scocesi di quindeci; che de’ feriti da parte, et d’altra
ve ne sia quantità grande, et per guarirsi quelli di là
siano stati portati nelli hospitali d’Anversa, et Malines,
et questi di qua a Dordrecht, et alcuni a Roterdam.
Spagnuoli vanno a tutto lor potere procurando di avantaggiarsi
et approssimar alla piazza et già sono vicini al quar-
tiero del colonello Farmars delle genti valone, et
d’altra natione circa cinque verghe ogni dodici
piedi e una verga, et dal quartier d’Inglesi, et Scocesi
non sono lontani, che il lungo d’una picca poco
più; ma le opere di fuori fatte dalla città sono
ben discoste quanto il tiro di doi moschetate, et
più, et le trincere sono radoppiate, et continue
fino al fosso della muraglia; onde haverà l’
inimico che far assai perché sarà necessitato avanzar
a palmo a palmo con perdita di molta gente; et questo
sarà stante la natura, et maniera di far dello
Spinola, che non stima punto il far morir le
migliara di persone, pur che possi avanzar un piedi 
--- page 237v---
 di terreno.
Dall’un campo all’altro, dai forti dell’inimico, et dalla città
volano continuamente le moschetate, et le canonate, et ogni
uno fa il suo meglio.
Hanno pensato Spagnuoli, et già hanno cominciato a metterlo
in essecutione di pian piano condursi con gabioni, et
con salcicie stromenti fatti di fascine lunghe ben legate
et ripiene di terra, et di sassi, gettandole nell’acqua
per farsi fondamento da marchiar fino alla imbocatura
della riviera o porto che conduce alla città, et questo
a fine di chiuderla, et divertir; che li vasselli non
possino entrarvi con vittuarie, et con provisioni; che
se gli andasse fatte si ridurebbe ben la piazza in stato
pericoloso; ma sperano questi signori, che non gli anderà fatto
il pensiero.
Dentro alla piazza vi sono al presente intorno a sei in sette milla
fanti, et per il resto fino al numero di otto milla sono ripartiti
nelli forti, che vanno a Tertol, et lo difendono, et dentro
la medesima piazza ancora di Tertol.
L’ultime genti che sono entrate di questi signori in Bergh
sono state condotte in numero di dodici compagnie dal signor
colonello Carlo Morgan inglese, destinatovi dal signor principe
Mauritio in mancamento dell’Inderson, che finalmente morse
martedì a notte, havendo prima ordinate bene le cose sue
fatto il suo testamento, et volse anco bever in ben pochi
sorsi alla sanità del re della Gran Bertagna del re et regina
di Bohemia, delli Stati, del principe Mauritio, del principe
Henrico, del conte Ernesto di Nassau. Dicendo a Dio a tutti 
--- page 238r---
 quelli che erano presenti; et pregando, che tanto fosse fatto
ai principi et signori soprascritti all’Ambasciator inglese, et a tutti li suoi
amici, facendo rasegna del suo reggimento al fratello
et pregando il signor principe Mauritio a confermarlo, come
l’ha fatto, dicendo, che si dovesse dir a suo nome
a sua Eccellenza che gli dispiaceva haver così presto fornito
di servirla. In tutte queste attioni fatte quasi tutte
mez’hora prima del suo morire mostrò corraggio, et
poi si raccommandò a Dio; et nella sua credenza calvinista
dicono che habbi dati segni grandi di pietà; il meglio però
li è mancato ch’è la vera nostra fede per quello si è potuto giudicar
nell’esteriore.
Col detto colonello Morgan vi è andato il figliolo del
signor principe Mauritio, delli doi che ha naturali il maggiore.
Molti, et molti si esshibiscono andar al detto assedio
ma sua Eccellenza non vuol privarsi di tutti.
Quattro compagnie di cavallaria erano nella detta
piazza di Bergh doi di esse sono uscite, et andate
verso Breda. Sessanta cavallieri non hanno voluto
imbarcarsi con gl’altri; ma preso tempo nel più
oscuro della notte sono passati scorrendo tra l’
armata dell’inimico, et si sono salvati, con haver
anco havuta fortuna per viaggio di rincontrar
alcuni carri, de’ quali hanno fatto butino assai buono.
Qualche altre compagnie di cavallaria si sono pur
condotte nella medesima piazza di Breda, et queste
doveranno servir a scorrer spesso la campagna
per impedir quanto potranno la condotta de’ 
--- page 238v---
 viveri, et d’ogn’altra provisione all’inimico.
Gentilhuomo inglese arrivato hieri sera, che viene da Bergh
riporta, che ogni dì segue qualche picciola fattione; ma
che tutte le cose ancora per li signori Stati si trovano in buo-
nissimo termine.
L’armata, che ’l signor principe Mauritio haveva lasciata a Rees
nelle trincere, che vi fece il signor principe Henrico è stata
levata, et spianate le dette trincere; et parte delle
genti è andata nel numero delli doi mille inviati
a Bergh; et parte si trova nelle guarnigioni per rinfrescar-
le, et servirsi dell’altre compagnie, ch’erano in esse
guarnigioni.
Sta tuttavia il signor principe d’Oranges alloggiato al forte di
Schinch, guardando l’inimico, et egli guardando lui
senza muoversi. Sei in sette milla fanti ha in quella
parte sua Eccellenza altrettanti n’ha il conte Henrico
di Bergh.
Il tempo da alcuni giorni in qua si è fatto piovoso, et conti-
nua, che non può esser altrimenti, che non facci alzar le
riviere del Rheno, della Mosa, et altre, et questo servirà
a beneficio della Gheldria, dell’Ourisel, et della Frisia
contra i pensieri dell’inimico. Sua Eccellenza non stima bene
partirsi di là fino che detto conte di Bergh vi si trova
per non lasciargli campo aperto d’intraprender, et
attentare, come senza dubio farebbe.
Il duca di Sassonia di Wimar sta ancor prigioniero, pretendendosi
dall’inimico haver per lui come si lascia intender, ranzone
eguale a quello, che fu tolto in Palatinato al principe di

--- page 239r---
Simai; a che si porta non esser il caso simile, et ch’egli
non è che semplice capitano di cavallaria; ma si vede bene
che questo è un artificio per portar in lungo rimettendosi
ad informarne la serenissima Infanta per attender risposta
dalla corte cesarea, dove si tiene per fermo, che habbino
scritto per saper l’intentione dell’Imperatore contro questo
soggetto, ch’è uno dei principali sottoposto al rigore del
bando imperiale.
Mentre ero per terminar le presenti sono avvisato che Spagnoli
dalla parte dell’Esclusa habbino anco cominciato a far
qualche tentativo sopra l’isola di Casant, tirando alcune
canonate: tutto per dar l’alarma a questi di qua.
Di più intendo, che li signori Stati con lettere havute questa
mattina sono avvisati da Bergh, che l’inimico habbi havuto
un augumento d’Inglesi in numero di 1700, il che dà
mal contento, et stremo disgusto a questi signori et non
ostante, che sentino altri avvisi, che ’l re della
Gran Bertagna si sia risoluto di non voler che genti
alcune più siano levate fuori del suo Regno questo
non li sodisfa perché si veggono esclusi con la neutralità
che quel Principe par che voglia dichiarare dal
canto suo, né sanno più che promettersi della sua
amicitia; vedendo, che manco li loro ambasciatori possino
spuntar in tanto tempo nel loro negotiato. Gratie etc.
Dall’Haya li 29 agosto 1622
di vostra Serenità
humilissimo, et devotissimo servitore
Christofforo Suriano

--- page 239v---


--- page 240r---


--- page 240v---
Al serenissimo principe di Venetia
prima
n° 416 fin 417

