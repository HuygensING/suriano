
--- page 411r---
2da
n° 451 comincia 450
Serenissimo Principe
oltre le armi di don Gonzales di Cordova, che si trovano
sopra il fiume della Roera, si trattengono tuttavia
all’intorno non molte leghe distanti altre truppe
de’ Spagnoli, osservando gl’andamenti di Mansfelt.
Con lettere di Brusseles sono avvisato, che in quella
corte si fa correr voce, che non doverà ardire Mansfelt
uscir dal contado di Brem con pensiero di ritirarsi
in qualche parte della Bassa Sassonia, perché se gli
getterà appresso il detto Cordova. Publicationi, che
possono altro fine per ingelosir quella parte confusa
in sé stessa parte dagl’interessi, parte dal timore.
L’armi di Mansfelt, et li rumori de’ Spagnuoli, aggiunti
li fomenti, che dano al giovane duca di Holsteim
nipote del vescovo di Brem designato in petto di lui
per suo coadiutore, ma forzato da Danimarca a
dichiararne il figliolo di quella Maestà, ha dato
materia della convocatione della Dieta che si deve
domenica prossima (che saranno li 15 a stil vecchio)
in quel circolo. Stimando proprio il trattar la
sicurezza di ognuno per sé stesso tanto contra
Mansfelt, et Bransvich, se havessero animo di intro-
dursi in quella parte, quanto per rispetto de’ Spagnoli
non desiderando la carità per guardar, et difenderli 
--- page 411v---
 il Paese. A Danimarca in particolare preme grandemente
per il suo rispetto, sapendosi, che ’l vescovo di Brem
haveva da alcune sue case di campagna
levate le cose più pretiose, et si fosse retirato con
fine di dar piazza al sudetto suo nipote a fine che
potesse quivi svernar le sue genti, al che pensava
di voler ostare col mezo dei vicini. Può esser
che qualche altro interesse commune, et di servitio
publico chiami alla convocatione li principi di
quel circolo sassone basso; ma questi che ho detto
si sono per hora solamente scoperti. È stato consi-
gliato Mansfelt ad inviar verso loro, et a quella
Dieta a fine di assicurarli della buona intentione,
et che concorrerà con li loro interessi al publico
bene della Germania. Con curiosità si attenderà
il seguito della detta ridutione.
Si sente gusto grande della sicurezza; che tutte le
lettere portano, che ’l duca di Sassonia elettore
non habbi a comparer alla dieta di Ratisbona
sperando che ’l disgusto che ne riceverà Cesare, et
quello ch’esso Duca ha ricercato dalla Maestà sua
per l’essecutione seguite contra quelli della religione
tanto martinisti, che altri possi servire grandemente 
--- page 412r---
 agl’effetti di quelle speranze, che in simil accidente,
et in tali congiunture si nutriscono gl’interessati, et
questi principi in particolare; et molti di questo Governo
massime con qualche avviso, che si ha, che ’l re di
Danimarca soleciti con ogni buon termine, et prudente
ufficio l’animo del duca di Sassonia per attirarlo
a far qualche cosa di buono; presuponendosi ne presenti
tempi, che detto elettore sia il solo che nella Germania
può se vuole esser arbitre delli affari, et moderatore
al corso della grandezza di casa d’Austria.
Per l’Inghilterra vanno sempre più mancando le speranze
sentendo, che ogni dì quel principe è subornato da
spetiose promesse, et da parole artificiose; et non
ostante, che ’l signor ambasciator Carleton (se ben alla verità
un poco ritenutamente) dice, che ’l suo Re a fino
prescritto il giorno alla risolutione del re di
Spagna per haver la restitutione et del Palatinato, et
dell’elettorato. Questo re di Bohemia non sa più
promettersi di quello che vede; et con ansia attende
quello che dagl’ufficii commessi i Francia haverà
ritratto di frutto il gentilhuomo che vi mandò espresso.
Si conferma con più mani di lettere, che Spagnoli
siano all’intorno di Franchendal, et sono li assediati 
--- page 412v---
 persuasi a pigliar più tosto la guarnigione Spagnola che
la Bavarese in conformità di che qui si hanno anco
avvisi d’Inghilterra che di questo tuono si vadino intronando
le orrecchie di quella Maestà colla facilità, che haverebbe
di ritirar detta piazza dalle mano dei Spagnuoli.
Corre qui una voce, che ’l re di Spagna non camini con
quel piede, che avanti faceva per l’elettorato nel duca
di Baviera, temendo che con questo, et con le parti
così buone, che ha dell’Alto, et Basso Palatinato non si
rendi quieto, et aquieti colla forza il resto de’ principi
alla sua devotione per muover nuovi humori in
Alemagna in pregiudicio del bene hereditario
di casa d’Austria.
Il general Veer era arrivato a Brem. Doveva imbarcarsi
et sendo stato il vento proprio, hora deve esser in Inghilterra
et la curiosità qui in tutti è molto grande di sentire
in qual maniera il Re lo haverà trattato, et se
la colerà contra di lui eccitata da’ Spagnoli haverà
havuta maggior forza, che quella che le attioni
delli medesimi Spagnoli ha più volte alterato l’animo
di quella Maestà, et poi aquetatolo.
Spagnuoli hanno voluto farsi in questi ultimi giorni
et fu hieri, un poco valere havendo con stratagema 
--- page 413r---
 fatta presa d’una nave, et d’un forte. Da ottanta soldati
si sono posti in quattro o cinque barche coperte
et quello, che conduceva l’impresa ha inviato avanti
a far intender alla detta nave, et al forte che
dovevano passar alcune barche con pomi, et altri
frutti, et che desideravano esser quanto più presto
spediti per non perder la marea, et per esser robba facile
a guastarsi, et che questo si faceva a fine tanto
più presto fosse fatta la visita. La nave non haveva
che dodici marinari sendo ordinaria a quella
bocca in Fiandra vicino al luoco, che chiamano
il Sasso, et serviva per evitar li contrabandi tanto
per rispetto della serenissima Infanta, che per quello
dei signori Stati sendo in tal caso come neutrale, et in
tutti i tempi havendo servito per tale. L’altre genti
sendo domenica erano uscite dalla detta nave
per andar parte alla predica, et parte a spasso.
Le barche accostandosi, come furono vicino
in manco di tiro di moschetto gettate le coperte
in un tempo istesso uscirono li soldati, et si
fecero campo coi tiri di moschetto di poter
più approssimarsi, et guadagnar la nave, che
hanno poi condotta al detto luoco del Sasso, havendo 
--- page 413v---
 però prima smontati in terra fattisi patroni del forte
chiamato, solito a tener per guardia quindeci soldati,
et allhora non ve n’erano che sette et il luoco non
serviva, che per habitatione delli commissarii per la visita
dei vasselli di mercantie, et per la sicurezza a quella
bocca ma se non erano presti li soldati ch’erano
in terra venivano colti da alcuni di Zelanda che
con felucche armati corsero a quella volta, et la
sola marea contraria causò che gl’inimici havessero
tanto di tempo di poter alla loro vista gettarsi
confusamente nelle barche, et fuggire. Sano bene li signori
Stati che di questa non intrapresa, ma represaglia
(così la chiamano) faranno Spagnoli gloriosa pompa,
ma sperano di qua haverne miglior vendetta.
Questa nave portughese carica di 400 casse di zuccari non
puote esser assolutamente presa dal vassello di guerra di
questi signori perché diede in spiaggia nell’altezza
dell’Esclusa, et si ruppe, et abbissò. Si presero de-
gl’huomini, et quello in particolare ch’era stato sindico
in Angola, il quale è pur prigione in Midelburgh
nega di poter pagar il ranzone che se gli vorrebbe
adossare di 50 mila fiorini. Dice non esser come portughese
nemico di queste Provincie, et che li soli Spagnoli 
--- page 414r---
 et Castigliani devono esser chiamati; ch’egli deve andar
a dar la sua relatione del ministerio impostogli, et
parla alto protestando per tutti i danni, et interessi
che l’absenza di lui potesse portar al re di Spagna
suo signore. Ma quanto siano per giovarli questi concetti
la prudenza della Serenità vostra se lo può imaginare massime
con Zelandesi inimici mortali al Re catholico.
Continua qui il marchese Carlo di Bada, et non cessa di
mostrar verso di me affetto riverente, et devoto
al servitio della Serenità vostra, alla quale m’ha pregato
di raccommandarlo, supplicandola ad haverlo in
gratia sua, dicendomi, che sperava di poter un
giorno gloriarsi di esser servitor effettivo, et stipen-
diato di quella serenissima Republica. Ho cavato dal suo
parlare, che si promette qualche pensione da lei; ma
io in termini generali ho laudata la sua buona
volontà, et assicuratolo, che la Serenità vostra farà sempre
stima di lui, et aggradirà la sua devotione.
Il capitan Hornech chiesta licenza al signor principe Mauritio
di tornar a’ piedi della Serenità vostra il che io ancora ho
coadiuvato l’ha ottenuta: aspetta un passaporto
da Brusseles, et subito arrivato si metterà in
camino per venirsene in diligenza. Concorrono 
--- page 414v---
 in lui parti, et qualità di buon soldato, et merita molto
più che ’l solo titolo di capitano. Questo sarà conosciuto
dalla prudenza delle Signorie vostre eccellentissime.
Si trova di ritorno in quest’Haya il signor di Murier
ambasciator Francese colla novella sposa, che ha presa per
governo di nove figlioli, et già si è scoperta gravida
per far la decina intera. L’ho visitato più d’una volta
et egli s’è compiacciuto di vedermi in questa casa
di vostra Serenità. Nei congressi m’ha sempre affermato
il Re esser dispostissimo alla ricuperatione della
Valtelina, et del Paese, et libertà antica ai
signori Grisoni. Et qui corre già la voce dell’abbocca-
mento in Avignone del signor duca di Savoia con
sua Maestà christianissima; ma si sta con gran curiosità
attendendo ciò che da esso sarà seguito.
Ho havuto il mio pacchetto ordinario partito di costì a’ 25
del passato, ma non appar che vi fossero lettere
della Serenità vostra. Et con questa ella haverà la replicata
dell’ultimo dispaccio in doi lettere n° 448 fin 449. Gratie etc.
Dall’Haya li 19 decembre 1622
di vostra Serenità
humilissimo e devotissimo servitore
Christofforo Suriano
In questo punto capita avviso di Zelanda che li vasselli inglesi, et holandesi nell’Indie
Orientali habbino presi nove vasselli de’
Spagnoli l’avviso è venuto con un
vassello capitato in tredici giorni da
Lisbona

--- page 415r---


--- page 415v---


--- page 416r---


--- page 416v---
Al serenissimo principe di Venetia
2da
n° 451 comincia 450

