
--- page 057r---


--- page 057v---


--- page 058r---


--- page 058v---


--- page 059r---
n° 383 sola
Serenissimo Principe
non rivenne qui il re di Bohemia la stessa sera di lunedì, che
partì perché sendosi imbarcato uscì anco in mare; et fu
soprapreso da vento così impetuoso, et da tempesta così grande
che fu constretto tornar a riprender porto; con gran
difficoltà nondimeno, et con pericolo manifesto di perdersi
si salvò, et mercordì a sera fu qui. Venerdì poi parimenti il far del giorno
partì di nuovo, et si andò ad imbarcar
alla Brilla, convento altretanto felice,
et buono per passar in Francia. La voce
commune, et la credenza che si è fatta sparger
nell’universale è stata, che si sia condotto
in Inghilterra, et ancor si fa creder così, ma il
signor ambasciator Carleton, che non mi ha voluto lasciar
in questo dubbio, mi ha affirmato, che ha
presa la stradda di Francia, et che al primo
porto, ch’havesse potuto prender sarebbe
smontato, et messosi su la posta, si sarebbe
transferito a Sedam, et di là con scorta di 150
o 200 cavalli si sarebbe condotto nel Basso
Palatinato, che sin qui per buoni rispetti si era
tenuto celato questo viaggio, ma sapendo,
ch’io doveva scrivere a vostra Serenità, me lo havea
voluto conferire, il che 
--- page 059v---
 è stato confirmato
per qualche lettere venute di Sedam, che
qui vi si aspettava la Maestà sua;
quell’istesso giorno, ch’ella partì l’
Ambasciator ispedì persona espressa in Inghilterra
che fu venerdì passato, onde facile mi fu
il conietturare che il Re havesse preso
tutto diverso il camino, ho nondimeno
ringratiato il signor Ambasciator sudetto della communicatione.

Con il Re è andato il Niderzil secretario della Regina, che deve
esser appresso di lui come agente della maestà d’Inghilterra.
Resta qui la Regina, che risente non poco d’afflittione
per la partenza sudetta del Re; sendo ella massime vicina
al sgravarsi dal parto, che se non segue questa settimana
non credo, che sia per passar l’altra.
Con il signor principe d’Oranges feci l’ufficio, che da vostra Serenità mi fu commesso
nelle sue lettere de’ x del passato toccante la propositione del signor ambasciator
Uton, et la riposta datagli da lei. L’Eccellenza sua
con poche parole disse, il povero Re ha
bisogno d’esser aiutato: li signori Stati hanno
fatto quanto hanno potuto, et faranno di più
se potranno; il conservar l’armi di Mansfelt
è l’unico rimedio, et il più salutifero, che
al presente si possi apportar agli interessi
del re di Bohemia, et alla libertà della
Alemagna tutta, così anco con quasi li
medesimi concetti 
--- page 060r---
 mi parlò il signor ambasciator
Carleton, aggiungendomi, che sperava
hora, che vostra Serenità sentirà esser il Re in
Palatinato per sostener con la presenza le
cose sua, ella con la prudenza sua
rissolverà qualche cosa di buono,
continuando il mio Re, sostenendo
le genti al Ver, et facendosi in
corrispondenza qualche cosa per il
sostenimento di quelle di Mansfelt,
tutto con la gratia di Dio anderà bene. Io havendo
già esposto all’incontro quanto occorreva in conformità
dei commandamenti della Serenità vostra non replicai di vantaggio.
Mi communicò il medesimo ambasciator d’Inghliterra l’avviso che haveva
havuto dell’arrivo in Brusseles dell’ambasciator dell’Imperatore
et che quivi dalla corte del suo Re doveva anco capitar
un ambasciatore della Maestà sua per trattar seco; ma che haveva
poi con altri avvisi inteso, che esso ambasciator dell’Imperatore
era per partir per Inghilterra; né ancor si era penetrato quello
haveva esposto alla serenissima Infanta.
Si è confermato, che ’l vescovo d’Alberstat duca di Bransvich
habbi havuto qualche rancontro, che vi sia stata la
perdita di qualcheduni de’ suoi; ma si riferisce, che ’l danno
sia molto maggiore di quelli del baron di Anholt; et che
esso Duca si sia impadronito di alcune altre terre nel
territorio del vescovato di Paterborn che servono a
commodità delle sue genti tanto per l’alloggia, che per
tirarne contributione; havendo anco fatti impiccar 
--- page 060v---
 alcuni borgomastri, come quelli, che erano stati causa
che gl’habitanti havessero fatto torto alle sue genti.
Uno venuto non è molto partito da lui riferisce, che haveva
in piedi cinquantasette compagnie di cavallaria, et seimilla
fanti in circa; per l’armar della qual militia tutta non era
ancor arrivato il resto delle armi, che a’ 28 del passato
erano partite da Brem alla sua volta.
Si va detto Duca avanzando, et va pigliando posto per ridursi
vicino più che può ad unirsi con le armi di Mansfelt,
del quale m’ha detto il suo gentilhuomo, che credeva
che già fosse passato il Rheno, et a Heidelbergh, doppo haver
assediata una piazza del vescovo di Spira, ove haveva
lasciato a tal effetto buon corpo di militia, et egli si riduceva
vicino al Berghstrat per far quivi il meglio, et aprir, et
assicurar tanto più facile il passaggio al duca di Bran-
suich. Et mi disse, che aspettava il Re con gran desiderio
et che li popoli lo chiamavano.
Delle piazze, che va prendendo doveranno quelli del marchese di
Brandemburgh veder quali doveranno, o patranno
tenersi massime dentro il paese della Marca et di Paterborn
vi sarà la secreta intelligenza di questi
signori per non mostrar all’arcivescovo
di Colonia, che voglino intraprender
contra di lui, passando insieme neutra-
lità.

Sono avvisati li signori Stati che ’l conte Henrico Vandembergh
era in stato di marchiare con più di doi milla cavalli, 
--- page 061r---
 et sei milla fanti, et dodici pezzi di canone per andar ad unirsi
con Colonia, et Anholt; ma che havesse fatto intender all’
Arcivescovo, che allhora volontieri haverebbe proseguito
il viaggio, che egli si fosse dichiarito di neutrale inimico
di queste Provincie; che esso Arcivescovo mostrava non
voler assentir a questa proposta per il pregiudicio
notabile, et per la ruina manifesta che prevedeva
a sé stesso, tanto per l’incursioni, che senza dubio le
venirebbono da questa parte quanto perché si vede
manifesto il giogo, che Spagnuoli hanno in animo di metterli
et si comprende che l’intentione di essi procrastinando
ad andar ad unirsi sia stata di lasciar che ’l duca
di Bransvich facesse alla peggio contra le terre
di esso Arcivescovo, et d’altri per ridurli alla
necessità, et prevalersi in tal caso dell’occasione per
accommodarsi nelle piazze, per impossessarsene, et per
tirar contributioni a sua posta.
Si dice anco, che l’arcivescovo di Treveri con il clero dubitando
di qualche mal trattamento dall’essercito di Mansfelt
che scorreva verso le terre di quell’Arcivescovato
si fosse retirato a Ermenstein castello opposito a
Coblens; et viene scritto, che esso Mansfelt habbi
addimandato ad esso Arcivescovo, et clero a doppio
più di quello importano le loro rendite per contributione.
L’arcivescovo di Magonza dubitando anc’egli del peggio
che li possi avenire scrive l’istesso Mansfelt, che
li haveva fatta offerta di una grossa contributione 
--- page 061v---
 et che lo tenesse in neutralità; et che quel prelato per
liberarsi affatto dai pericoli dell’armi pensava retirarsi
a Brusseles, et cieder forse ad altri li titoli, et il governo.
Il duca Guglielmo di Sassonia di Wimaer con tre mille
fanti, et mille cavalli tentò haver passaggio sopra le
terre del landtgrave d’Hassia, ma non gliel’ha
voluto permetter iscusandosene colla negativa, che prece-
dentemente haveva fatta al baron di Anolt
che di gran lunga era più forte di lui; onde doverà
esso di Sassonia mutar pensiero di unirsi con Bransvich,
et trovar altro camino per ridursi appresso il signor conte
di Mansfelt.
Da questa parte si sta con orrecchie attento a sentir quello,
che Spagnuoli siano per fare mentre vi è solo avviso
che continuino le lor levate; et si sa, che non cessassi dalla fabrica del loro forte alla bocca dell’Esclusa
della qual piazza corre la voce in Brusseles, che per
ottobre alla più longa la vogliono haver nelle mani.
Per tal effetto studiano ogni via possibile, et quelli
di Fiandra promettono oltre l’ordinarie contributioni
che pagano, altre maggiori purché et l’Esclusa, et quelle
altre piazze, che sono in mano di questi signori gli siano
levate.
Corre anco voce nella medesima corte di Brusseles, che vostra Serenità
in queste congiunture non sia per star colle mani ferme
ma che unita con Francesi tenterà la recuperatione
di Valtelina, o procurerà altrove qualche diversione 
--- page 062r---
 così è stato scritto qui ad un amico mio. Il signor ambasciator di
Francia qui residente a chi communicai quanto dalla
Serenità vostra mi fu commesso; facendolo però come da me
hebbe gusto di sentir la risolutione del Re suo signore, et la
corrispondenza con che caminava la serenissima Republica, et disse
la pace la* pace* in Francia è quella che può far tutto
Dio benedetto vogli, ch’ella segua perché posso assicurarvi
che il Re si porterà al ben commune di quei popoli
et delli amici suoi, come è la serenissima Republica in particolare
con affetto, et di buon cuore ma, replicò, vi bisogna
la pace. Da hieri in qua par che corri la voce per qua
di qualche speranza di essa pace in Francia.
Lunedì, et martedì passati fu vento così impetuoso, che fu
causa, che si perderono qualche vasselli. Ha patito
assai la Zelanda in quell’isole contandosi il danno per
un million di ducati.
Col buon vento, ch’è seguitato, credo che saranno usciti
alcuni vasselli dal Tessel, che stavano alla vela
et la maggior parte carichi di grani destinati per
Genova, et Livorno, et partite di essi doveranno
passar poi a Napoli. Il solo Bertoloti marcante
in Amsterdam n’ha ispediti quest’anno in più volte da
tre milla lasti, ogni lasto è trenta doi stara venetiani
et una gran parte è per il gran duca di Toscana.
Ancor non mi è capitato l’ordinario de’ 18 del passato
lo aspetto, et con queste mando le replicate de’ 4 del
presente n° 381, et 382. Gratie etc.
Dall’Haya li xi aprile 1622
di vostra Serenità
humilissimo et devotissimo servitore
Christofforo Suriano

--- page 062v---
Al serenissimo principe di Venetia
n° 383 sola

