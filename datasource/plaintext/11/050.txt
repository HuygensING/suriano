
--- page 269r---
Prima
n° 423 fin 424
Serenissimo Principe.
sendo stato il signor di Marchet luogotenente generale di questa cavalla-
ria a dar relatione a questi signori dello stato delle militie
del signor conte di Mansfelt ritornò anco di nuovo a riportar
all’Eccellenze loro l’instanza, che faceva di haver oltre li primi doicento
milla fiorini ancora altri doi cento quaranta milla, et questi
per contentar tanto più la sua militia, che vedeva non poter
così facilmente far passar in campagna; onde sue Eccellenze pressate da
questa nuova instanza risolsero di voler contentarlo.
Fecero cercar il Vandermeulen compagno del Calandrini; ma
era andato all’armata appresso sua Eccellenza come riverente scrissi;
spedirono in Amsterdam il recevitor generale alla sua casa
per trattar col cognato, che non volse intraprender di far questo
nuovo esborso anticipato, havendo troppo di fresco fatto
l’altro, il che inteso dalli signori Stati, ne diedero parte a quelli
di Holanda congergati, et fu immediate risoluto di
espedir persone espresse in Amsterdam con auttorità di
poter obligar la parola publica. Furono doi deputati
il signor cavalier Berch, che deve venir per ambasciator appresso la Serenità vostra per
uno; et hanno accordato con Gioan de Wal et doi altri
suoi parenti cognato, et cugino, obligando il tutto sopra il
sussidio della Serenità vostra. Hora il Mansfelt haveva questo
denaro; ma non cessa però l’instanza di lui perché servendo esso
per la seconda delle tre mesate, et qualche cosa per la terza 
--- page 269v---
 hora ricerca di haver ancor cento cinquanta milla fiorini per resto
di cinque mesi, che furono promessi in Palatinato. Questo dice per
poter contentar molti capitani riformati, et altri officiali
che di lungo tempo non hanno havuto alcun denaro, et per vestir soldati
et per trattener la sua casa. A qualcheduno comincia a dar nel
naso queste instanze, presuponendo, che non siano per restar qui;
ma il bisogno, che hanno li signori Stati di questa soldatesca di
Mansfelt, la sicurezza, et la riputatione, che par di haver con essa,
faranno, che sforzino il potere per sostenirlo, per contentarla
a fine di trarne il servitio, che si aspetta. Lettere venute
dal campo del signor principe d’Oranges portano, che trova-
dosi l’Eccellenza sua appresso di lei, et li intorno, ancor cento compagnie
d’infanteria, et promettendosi di tirarne ancor cinquanta
fuori dalle guarnigioni di tutte le Provincie, sendosi scritto
anco in Frisia per introdure la borghesia con lasciarne
una buona parte a far testa al conte Henrico Vandembergh; della quale doverà esser capo o il principe Henrico fratello
di sua Eccellenza, o il conte Ernesto Casimiro di Nassau, pensa
ella retirarsi a basso, et andarsi a congiunger con il conte di
Mansfelt. Viene aggiunto, che questo dovesse seguir
dimari; ma si crede, che ritarderà qualche giorno di più volendo l’Eccellenza sua prima assicurarsi del baron di Anolt,
che discende, et viene affermato, che si venga a congiunger 
--- page 270r---
 con il detto conte Henrico di Bergh. Si promette l’Eccellenza sua che non
possino le terre oltre l’Isel, né la Frisia, o la Gheldria patir
al presente, che l’acque et per la stagione, et per le pioggie
si sono fatte alte, et perché quello, che resterà alla guarda
in quella parte haverà tante genti, che potrà sempre pre-
venire, et serrar passo all’inimico.
Nell’Eccellenza sua vi è risolutione di far qualche cosa, non potendosi star
così, mentre si vede l’ostinatione dell’inimico esser forte, et
salda all’assedio di Bergh su la Zooma, et si tenterà ogni
possibile per tagliar stradda ai viveri, perché non vadino al
campo nemico. Doi o tre volte, che questo si possi fare
mettono in necessità l’armata dello Spinola delle commo-
dità necessarie, et rendono inutile l’assedio; et per consequente
riducono in stato Spagnuoli di abbandonarlo, o morirvi sotto.
Ben spesso anco al presente, non ostanti tutti li buoni
ordini dati dal signor marchese Spinola, l’haver fatto proveder
Strembergh vittuarie, et di stromenti proprii per servitio
dell’armata, come anco alcuni forti vicini, et su la stradda
d’Anversa, si risente il lamento della soldatesca per il
caro prezzo delle vittuarie, vendendosi tal giorno un
boccale di birra cinque, et sei piacchi. Si sta aspettando
che la sua Eccellenza si venga a qualche impresa propria, come
necessaria o sia di impedir li viveri, com’ho detto all’ 
--- page 270v---
 inimico, o di attacar in qualche parte per far diversione.
È rivenuto dal campo di Bergh delli assediati il signor di Bettune amalato,
et li suoi hanno riferto (il che conferma con il riporto di altri
ancora) che ancor l’inimico non ha avanzata un palmo di
terreno, et sin qui è stato sempre ributato con gran valore
dalli difensori. Tutto il male che si fa è per le canonate, che
rovinano le case dentro la città, et qualche volta alcuno resta
offeso, et qualcheduno morto nelle trincere, et nei ripari fuori
della città piovendo del continuo notte, et giorno le moschettate.
Li lavori di questi di qua da ambidoi li quartieri sono mi-
nati, di modo che se ben Spagnoli pigliassero qualche cosa, possono esser
sicuri, che saranno ributati dalla mina. Et ultimamente
la passata settimana fecero saltar una picciola meza luna
et con essa da dieci, o dodici soldati dello Spagnuolo, che si erano
avanzati nanti gl’altri. Quello, che hanno di buono questi
signori è che si come si possono trovar degl’huomini assai; ma
non del cuore, et della risolutione d’uno, et l’altra si
vedono così grande in tutte le nationi, che servono da
questa parte, che se ne gloriano, et laudano Iddio. Fa buon
viver, et ad honesto prezzo dentro la città. Li soldati inglesi
a quali veniva tenuto da’ suoi capitani dieci piacchi per settimana
per li vestiti, hanno sì chiaramente parlato, che li capitani si sono
disposti a più non ritenerli, come anco le altre nationi 
--- page 271r---
 seguiteranno l’essempio.
Ha l’inimico una batteria assai dannosa per la piazza non molto tempo
fa alzata, che supera, et domina grandemente; ma questo danno
non sarà di momento, perché non è che di abbattimento di case,
mentre possino impedir come sperano il disegno del mar-
chese Spinola di avanzarsi al porto, et essendo la stradda
che deve fare fiancata da molti lati difficile sarà l’impresa
et mortale sarà il tentarla. Un altro disegno è stato
fatto, ch’è assai migliori di quello, che ultimamente le inviai,
et ne mando uno per la curiosità dell’Eccellenze vostre.
Sono stati avvisati questi signori, che ’l signor marchese Spinola habbi dato
ordine per haver una gran quantità di murioni a botta
di moschetto, né si sa formar altro giudicio, se non che
pensi di voler dar un assalto generale alli assediati, et
far un sforzo reale da tutte le parti.
Ha anco il medesimo Spinola fatto partito, et provisione di una
gran quantità di tavole, che dà a credere, che vogli
invernarvi. Et da questa parte si va provedendo
giornalemnte di polveri, di balle, di amunitioni tante
che sono necessarie, non risparmiandosi punto, né dan-
dosi orrecchie ad alcuni, che vorrebbono, che si stringesse
la mano; comprendendosi molto bene, che ’l vero rimedio
di tenersi l’inimico lontano è il fuoco della polvere, et 
--- page 271v---
 il tiro del canone.
Si parlò già alcuni mesi, che in Alemagna si era fatta qualche levata
dal colonello Dort. Fu vero, perché questo non sono tre settimane
che venne all’armata di sua Eccellenza, et riportò di haver mille
buoni cavalli in esser, et ricercava cinque, o sei raistaleri per
testa per condurli a questi sevitii. Perché erano stati levati
di ordine del duca di Bransvich fu mandato a lui per
saper come governarsi; et si ha qualche avviso, che anco
questi verranno. Anco altre levate si misero in piedi
in numero considerabile per andarsi a congiunger in Pala-
tinato; ma non arrivavano a cinque in sei milla fanti,
et rotto il campo del Re palatino, o ritiratosi, tutto è
andato in niente per gl’ufficii, et per le minaccie fatte a nome
dell’Imperatore.
Il dottor Camerario, consigliere del detto Re, che tuttavia sta a Brem,
scrive, che pareva, che già in quei paesi si scoprisse in
alcune di quelle città qualche senso del giogo, che poco poco
se le appressava dalla casa d’Austria, et che volentieri
divertirebbono potendo, o havendo chi li seguitasse,
questo flusso, che può abbatter la loro libertà, et la totale di tutta l’Alemagna: ma con tutto ciò non vi era chi si muovesse, né in quella parte si sarebbono mossi
senza, che ’l re d’Inghilterra si muovesse et che così intendi Danimarca.

--- page 272r---
Questi signori alla verità tengono buono, et si vede chiaro, che la
libertà è loro cara, et se fossero secondati o sia per aiuti, o sia per diversione gioverebbe in estremo all’interesse
commune, et al fermar il corso così veloce, con che ca-
mina ne’ presenti tempi la fortuna dei Spagnoli. Sono soli
com’altre volte ho scritto; et fanno quello, che humana-
mente si può; ma hanno bisogno di esser sostenuti
perché non cadino, o non ricevino bota. Gratie etc.
Dall’Haya li 19 settembre 1622
di vostra Serenità
humilissimo, et devotissimo servitore
Christofforo Suriano

--- page 272v---
Al serenissimo principe di Venetia
prima
n° 423 fin 424

