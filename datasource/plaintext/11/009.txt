
--- page 053r---
2da
n° 382 comincia 381
Serenissimo Principe
sta di partenza verso il marchese di Brandemburgh suo signore
il conte di Svartzembergh venuto qui per la trattatione di
lega, a fine di far accordar li punti di essa all’Altezza
sua per ritornarsene poi qui a stabilir il tutto. Fui
a visitarlo uno di questi passati giorni, et in discorso
di detta aleanza usci à dirmi, che haveva havuto da
far assai per superar diverse difficoltà, che dai deputati
erano promosse, et spetialmente nel stabilir la lega difensi-
va solamente senza offensiva, come haverebbono li signori
Stati voluto, che fosse; Per vinti anni dove si ricercava
che si scrivesse con parole generali acciò che ’l serenissimo
Elettore dimandasse, o aspettasse il consiglio dei
signori Stati quando havesse havuta qualche opportunità
di far qualche buon accordo con li suoi compreten-
sori, et che senza il parere, et consiglio loro non potesse
o trattare, o stabilir alcuna cosa, che in questo vi era
stato del da dire, et del disputare; ma che in fine
con buone ragioni haveva fatti capaci li signori Stati, et
mi confermò, che ’l soccorso sarebbe stato dalla parte
di sua Altezza di mille cinquecento fanti intratenuti,
et ancorché de’ di mani havesse accordato, in
ogni modo era in obligo di continuar il detto soccorso.

--- page 053v---
Se bene hanno questi signori havuto qualche avviso che l’arma-
mento di Spagna non è sì grande, come si era publicato
in ogni modo hanno fatto partir l’amiral di Zelanda
verso Flesinghen, et a Midelburgh per dar buoni ordini
et nei porti di Holanda si sono anco date nuove
commissioni a fine di metter in punto buon numero
di vasselli, et far ogni buon sforzo per assicurar tanto
queste spiaggie, che la navigatione.
Oltre il donativo fatto dalli signori Stati a quelli di Genevra
di trenta milla fiorini, hanno anco risoluto di scriver
lettere efficacissime al signor duca di Savoia a favor de’
Ginevrini, pregando l’Altezza sua a desister dal dar gelosia
a quella piazza adducendole varie, et vive ragioni,
et mettendole innanti, che tanto si promettevano
per gl’ufficii, et offerte che col mezo del conte Gioan
di Nassau; et poi del signor di Monthou, et d’altri suoi
ministri haveva fatti dell’ottima volontà sua verso
queste Provincie. Sono stati qualche tempo in
forse del scriver a quell’Altezza, mentre non erano
sicuri di quello, che ’l ministro di Genevra faceva
correr, che esso signor Duca tentasse, et stimolasse il
Christianissimo a non impedirgli il progresso de’ suoi pensieri
sopra Genevra; ma havutone l’avviso, et confermatione 
--- page 054r---
 dalla corte di Parigi si sono risoluti di far le lettere
sudette.
Il signor colonello Milander m’è venuto a far instanza perché
supplichi humilmente a suo nome la Serenità vostra di prorogarli
la sua licenza poiché non essendo arrivato qui, che
alla fine di febraro per la brevità del tempo, et per
essersi incontrato nelle ferie havendo lite di momento non
ha potuto ancor dar alcun senso alle cose sue. Spera
la gratia da vostra Serenità, et tanto più quanto presupone, che
non habbi ella al presente gran necessità della sua persona
altrimenti havendone bisogne si esshibisce di correr
quanto prima al suo devoto servitio.
Anco il capitan Hornech alemano supplica del medesimo vostra Serenità
et il signor capitano Thinen questo per sei mesi, et l’altro
per quel spatio di tempo, che le parerà, mentre dice
che puro servitio publico ve l’ha condotto di nuovo
qui sendo già in camino per venir a Venetia, sendo
stato fatto ritornar a dietro per servitio del re di
Bohemia dal signor marchese di Anspach; et il Thinen per
causa di affari domestici per la morte di una sua zia,
et per rendersi anco tanto più capace per il servitio della
Serenità vostra sotto la disciplina del signor principe d’Oranges.
Ho inteso che quell’eccellentissimo Collegio s’è compiaciuto elegger la 
--- page 054v---
 persona mia nel carico di leggista. Io non so qual possi esser
in quella carica la capacità mia, vorrei valere per servir
la Serenità vostra, et comprobar in tutto il zelo, et devotione
mia verso il servitio publico; il studio, et l’informationi
delle leggi quando devessi entrar al carico, deve esser
essercitato di presenza, il che sarà quanto più presto
vostra Serenità si compiacesse liberarmi da questa residenza come
tante volte ne l’ho humilmente supplicata anco per mio
sollievo di quella maniera, che stimerà propria alla
sua riputatione, et al suo servitio.
Queste haveranno annesse le replicate di hoggi otto
n° 379 fin 380. Gratie etc.
Dall’Haya li 4 aprile 1622
di vostra Serenità
humilissimo, et devotissimo servitore
Christofforo Suriano

--- page 055r---
Cut page

--- page 055v---
Cut page

--- page 056r---


--- page 056v---
Al serenissimo principe di Venetia
2da
n° 382 comincia 381
