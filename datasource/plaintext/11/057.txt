
--- page 308r---
Prima
n° 430 fin 432
Serenissimo Principe
li mali tempi, le pioggie, et li venti che si sono messi da qualche
giorni in qua hanno impedito, che ’l signor principe Mauritio non
habbi potuto far dar effetto ai disegni, che si sa esser stati in
lui di far qualche impresa nel Brabant, danneggiar, et incommodar
quella Provincia; et a tal effetto non haveva permesso ad alcun
soldato, che dalla parte di Rosendal, ove tuttavia colli ultimi avisi
si trovava l’Eccellenza sua accampata facesse baraca, a’ fine che fosse ogn-
uno pronto, et ispedito; et comprendendo non potersi effettuare,
il conte di Mansfelt, et conte Ernesto non si mossero. Ci è anco
aviso, che l’Eccellenza sua non sia per levarsi dal porto di Rosendal prima
che non vegga, o senti esser levato da Brecht, et dal circon-
vicino tre in quattro, o cinque hore distante il marchese
Spinola col suo essercito, et già si parla, che doveva farlo, et
tirarsi più ad alto per l’incommodo gravissimo, che patiscono li
suoi soldati in quella parte, rispetto al mancamento de’ viveri,
et di foraggio per la cavallaria; et nonostante, che li villaggi
siano assai grandi li all’intorno, altrettanto però sono privi
di tali necessità; et più non essendo che bruiere, o marazzi
ove sono situati, tanto più difficile ancorché provisti riu-
scirebbe la condotta, oltre l’esser sottoposti alla corsa.
Già il reggimento del Gauri scocese, che serve la serenissima Infanta
è stato mandato ad Harental, et il baron d’Anolt se non
è partito deve partire, et tirarsi verso Mastricht, et Colonia;
et viene scritto per mancamento di denari la soldatesca non
solo si è detto Anolt, ma d’altri terzi ancora parla assai alto 
--- page 308v---
 per haver denari, si procura di contentarla da Spagnuoli con
buone parole, ma non resta contenta. Si parlava, che se li
sarebbe esborsato un terzo di paga sabbato passato sendosi
publicato, che in Anversa erano arrivati denari in buona
quantità. Et per quello viene scritto nonostante la detta publicatione
si scuopre esser Spagnuoli ridotti assai alle strette alle strette in questi
paesi, et alcuni stimerebbono esser hora il tempo proprio per
abbatter un poco del loro orgoglio; ma se essi hanno per
la parte loro necessità, questi signori non sono niente meno necessi-
tosi, et hanno che far assai a sostenersi, et mantenersi, dovendo
hora trovarsi denari per sodisfar a quelli, che hanno date
le polveri, le balle, et altre amunitioni per la difesa di Berg-
op Zoom. Non cessandosi da questi popoli di consolarsi
et rallegrarsi di questo buon successo altrettanto profi-
tevole al Paese; quanto altrimenti sarebbe stato di danno
et di gravissimo interesse per la consequenza di maggior male.
Ancor che non lascino Spagnuoli di rinversar in ogni parte sopra
lo Spinola l’attione passata, non per questo tanto aviliscono
il fatto, che non ascrivino a gran prudenza la levata dell’
assedio, et di vantaggio si vantano di haversi mostrati in
battaglia, et che lo Spinola l’haverebbe incontrata; ma
che dal principe d’Oranges non si sia ardito di attaccarla
et si sa però di certo, che nella retirata si era condotto per
un passaggio, ch’era diviso da marazzi, et tanto ristretto,
che non potevano a pena passar a fila quattro huomini 
--- page 309r---
 di fronte; et dicono anco alcuni Spagnoli che hanno ben lasciato per
hora Bergh, ma che sarà per altro tempo, che lo haveranno in lor
potere.
Tra Brusseles, Malines, et Anversa ha havuto il signor principe d’Oranges
avviso certo, che vi siano in quelli hospitali da circa otto milla
et più fra feriti, et amalati; nella città di Anversa ve ne
sono quasi cinque milla ripieni gl’hospitali, per le stradde
nella nuova città, dentro alla borsa, o cambio giacendo alcuni
sopra la nuda terra; altri sopra un povero fagotino di
paglia, et mangiano di quel bene, che li può venir dalle
mani di chi ha compassione di loro, et viene affermato esser
spetacolo di grande miseria. Si teme che per tanti amalati
quella città non corri rischio di qualche infettione fin qui non
si sente: tuttavia il tempo, et la continuatione della malatia,
et il mal governo, che hanno quelle povere genti può cau-
sarlo.
Si sente anco, che nel campo del signor principe Mauritio vi sono delli
amalati assai; ma per la commodità, che si ha delle barche,
et del poterli transportar nelli hospitali non corrono rischio,
come quelli dei Spagnuoli.
Sono stati banditi dalle Provincie governate dalla serenissima Infanta
quindeci soldati cioè undeci italiani, et doi valoni, et doi
borgognoni con pena capitale, et taglia sopra le loro teste
et col beneficio d’una compagnia d’infanteria della
natione di quello, che sarà l’interfettore, o li darà nelle 
--- page 309v---
 mani per esser passati a questa parte a’ fine di haver assistenza a
cominciar un mutino. Questi sono quelli de’ quali scrissi
qualche giorni passati, che havevano mandato qui, et furono
rimessi a sua Eccellenza, che li propose la piazza di Genep; ma anda-
tala a vedere non la trovorono propria sendo troppo discosta
dall’armata dei signori Stati; onde non si ha per hora altro avviso
se non che giovedì passato s’imbarcassero a Dort, et di là do-
vevano passar di nuovo a sua Eccellenza, et si crede, ch’ella come
prudente vorrà per hora trattener costoro per veder, che
effetto di alteratione possino partorir l’altre voci di mal
contenti, che si trovano nell’armata dello Spinola.
Il governator di Nimeghen, che ’l signor principe d’Oranges haveva lasciato
ad alto col colonello Broch presso il forte di Schinch preso
il tempo s’è andato ad impatronir di Monsbergh luoco di
piacere, et residenza dei duchi di Cleves avviandone la
guarnigione spagnuola. Questo è stato con disegno di
riprender Goch la piazza di che già alcune settimane
si fece patrona il conte Henrico di Bergh, et già si par-
lava, che l’havesse havuta perché haveva già tutto ad ordine
per attaccarla; ma fu interrotto dal commandamento del signor Principe
di dover immediate metter dentro a Grave dodici com-
pagnie, a Ravenstein qualche otto, et altrettante a
Genep per la voce, che corse con avvisi assai fermi, che ’l
Marchese pensasse tirar a quella volta, et particolarmente verso Grave.
Esso Governatore si è ridotto di nuovo a Nimeghen, havendo 
--- page 310r---
 lasciato buon presidio entro la detta piazza, ch’è assai forte.
Un luocotenente colonello del reggimento del conte Ernesto di Nassau, un capitano
et doi luogotenenti d’infanteria, che erano usciti per loro piacere, et per
rincontrar qualche aventura, havendo la scorta di qualche n° di
moscheteria avanzatisi un poco troppo diedero in una truppa
di cavalli dell’inimico, che li ha fatti prigioni. Sua Eccellenza si è grandemente
adirata contro loro per l’imprudenza, che hanno usata. Dicono anco, che ’l medesimo nemico habbi fatti prigionieri qualche cittadini
di Amsterdam, et di Harlem, et altra città, che per curiosità
andavano a veder la piazza di Bergh, et bisognerà, che si sotto-
pongano ad una grossa summa per redimersi.
Il conte Ringrave, che è stato col conte di Levenstein al servitio della Serenità vostra
et fu preso nel conflitto di Cordova si è liberato con mille
raistaleri, et era arrivato a Breda; ma nonostanti le replicate
instanze fatte dal signor principe Mauritio, che ultimamente ha anco
ispedito un trombetta al Marchese a tal effetto non resta
libero il duca di Wimar; ma si spera, che lo sarà. Il fratello
di lui quattro giorni sono passò di qua per andarsene in Alemagna
dicono per mettersi di nuovo ad ordine, et per l’interramento del fratello
che morì nella battaglia tra Mansfelt, et Cordova. Ma si tiene per
certo, che sia per ordinar alle cose sue, et veder nel passag-
gio di muover qualcheduno a seguitar quei disegni, che posso-
no esser di far una nuova mossa nell’Alemagna. Non
so l’auttorità, che possi haver questo soggetto; non mi
essendo parso di tanta capacità, che basti a muover humori 
--- page 310v---
 tuttavia la morte del fratello, la prigionia del maggiore, il rap-
presentar la propria ruina mentre sono nel bando imperiale
potrebbe apportar qualche alteratione. Gratie etc.
Dall’Haya li 17 ottobre 1622
di vostra Serenità
humilissimo, et devotissimo servitore
Christofforo Suriano

--- page 311r---


--- page 311v---
Al serenissimo principe di Venetia
prima
n° 430 fin 432

