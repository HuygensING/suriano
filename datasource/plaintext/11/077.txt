
--- page 405r---
Prima
n° 450 fin 451
Serenissimo Principe
quattro o cinque giorni sono il signor duca di Bransvich hebbe
lettere dal signor conte di Mansfelt l’ho vedute sono scritte
a’ 8 del presente, et oltre a qualche altro particolare toccante
la persona del conte di Stirum, che voleva il duca che
fosse luogotentente generale della cavallaria, vi è ch’esso Mansfelt
si vedeva in stato di non poter più mantener quelle truppe
trovandosi sprovisto di ogni sicurezza, et con niuna
speranza, aggiungendo, che correndo già il terzo mese
non sapeva se dalle contributioni haverebbe potuto ritrar
tanto, che havesse potuto pagar per doi mesi intieri
quella militia; et per tanto facendo questo esborso era
in risolutione per la parte sua di licentiarla, comprendendo
che non poteva più sussister. Queste lettere mostrate dal
Duca al Re, a sua Eccellenza a molti hanno commosso grandemente
parendo ad alcuni strana questa intentione ad altri
riuscendo importuna, et ognuno secondo la qualità
degl’interessi, et secondo le proprie passioni ne discorre
a modo suo. Et perché nel Conte più, et più volte si sono
scoperti fini lontani da quello ch’è andato proponendo
da gelosia anco questa propositione credendo, ch’ella non
sia come la proferisce. Et perché, come ha detto ad
altri, et a me ancora ha espresso il signor duca di
Bransvich, Mansfelt li ha fatto dir di bocca, che 
--- page 405v---
 licentiate le genti egli ha risolutione di passar a Venetia
a servir a’ suoi patroni, m’è stato detto da qualcheduno
che difficilmente si presta fede alle sue propositioni, et poco
timore rendono le sue minaccie: non ostante questo concetto
però ho saputo, che li signori Stati si trovano in gran
pena perché dall’un canto non volentieri vorrebbono
trovar denari per assister al Conte a fine di non dar addito
all’Inghilterra di star sempre pensando, dall’altro non sano
ove dar di capo per trovar denari prontamente come
si vorrebbe, et massime in questi mesi del verno, che
sarebbe un pagar senza tirar frutto: tuttavia questa
militia vicina, in stato di potersene sempre servire,
che tiene in brida l’inimico, et lo fa star sul suo
mette in gran perplessità questo stato di quello si
debbi fare. Quello ch’è qui per il Conte, ch’è il
Doulbier mercante presentò a dì passati instanze,
lettere, et poi memoriale a fine che questi signori Stati
risolvessero alcuna cosa, doppo essergli stato portato
il tempo innanti, et egli solicitata di nuovo la risposta
non ha ritrato altro se non che non si era ancor
data parte alle Provincie; havendo sue Eccellenze voluto
portar il tempo innanti. Esso Dulbier medesimo
m’ha detto che ’l Conte non poteva più, né si poteva 
--- page 406r---
 sostener con la sola espettatione, aggiungendomi almeno
dicessero questi signori di voler far, o pensar qualche cosa,
lo scrivessero al Conte, che questo basterebbe forse
per trattenerlo un poco; ma da che partì da qua ha
havuto mai né lettere da’ signori Stati, né da sua Eccellenza
né da alcuno per nome loro. Mi aggiunse il signor Conte
si è accorto molto bene, che li signori Stati, et sua Eccellenza
li stimano sempre come par loro di haverlo provato
che parli per cavare, et poi non facci ciò che dice
et hora vuol una volta farli provar il contrario.
Questo serenissimo Principe è il concetto in molti, et
così si crede, che habbi fatto questa volta un tal
passo a fine di far correr li signori Stati [a] concorrer
per l’interesse di queste Provincie al suo mantenimento.
Il signor duca di Bransvich, perché nelle lettere Mansfelt
et a bocca anco gli ha fatto sapere, che a lui consignerà
tutte le militie parla assai alto, lo vuole, et è in
risolutione di partir a quella volta. Si duole il Re,
si dogliono quelli della sua corte, et Bransvich in particolare
parla libero. Et a me ha detto, che havendogli
fatto dir che vuole andar a Venetia, che lo consigliava
andarvi anc’egli, et li prometteva di farli haver
una buona carica, o buon trattamento, et che quivi 
--- page 406v---
 haverebbe meglio potuto accommodar le cose sue, et far la
sua pace coll’Imperatore. Quanto all’andar a Venetia disse
non mi dubito che sarei molto ben veduto da quei signori
(et io glielo confermai) et continuò ma questo non è il
tempo, et per l’Imperatore non ho che far con lui, né ho
che aspettar di pace, o di accommodamento seco. Io
stimerò più honore, et più gloria portar l’armi
et spender il sangue, et la vita per questa Regina
che qual si sia maggior grandezza che possi havere, et
lo disse con affetto sendo ella nella stessa camera,
et si osserva, che l’ama appassionatamente, et n’è
corrisposto da lei et per il sangue, et per l’interesse
che ha al presente così grave trattandosi di tanta grave
perdita per il marito, et per li figlioli. Et come prudente
et savia, et spiritosa, ch’ella sa servirsi dell’occasione
et fomentar lo spirito, et l’inclinatione viva del
giovane Duca.
Oltre questo avviso pervenuto alli signori Stati, precedentemente
ni hebbero un altro, che discontentò assai l’assemblea,
et il signor principe Mauritio, perché havesse mandato il
conte di Mansfelt, che si trattiene ancor a Aurich nel
contado di Embdem, a far una propositione a quelli
della città di Embdem col mezo del conte di Levenstein, 
--- page 407r---
 che è stato al servitio della Serenità vostra, colla quale si essortava
quei popoli a darsi alli signori Stati, lasciando il Conte
come quello, che dipende totalmente da’ Spagnuoli. Con li deputati
che sono qui li signori Stati si sono iscusati, et fatto apparer
chiaramente ad essi, che non hanno per pensiero havuta
parte in quello, che da sé ha fatto il Conte, et che
già mai si troverà che l’Eccellenze loro habbino dato
ordine alcuno al Conte. Li signori Stati tengono già guar-
nigione in Embdem delle genti di questi paesi, così
desiderate da quei cittadini, et in qualche altra
piazza, et li medesimi cittadini le pagano; anzi
mi è detto, che ’l Conte stesso altre volte volse darsi
alli signori Stati; ma essi per degni rispetti lo ricusorono.
Il signor Principe ha a se chiamato il Dulbier, comman-
dandogli di scriver al Conte, che di gratia desisti
da tali concetti, che poiché è come patrone in quella
parte vi si tenghi servendosi del detto dominus
opus habet. Il Dulbier iscusa il Conte col
dir, che non è stato, che effetto di buona volontà,
che questo, non informato altrimenti haverà mosso
pensando far bene.
Esso Dulbier mi ha detto haver ultimamente ricevute
lettere dal Ferens ch’è costì presso la Serenità vostra 
--- page 407v---
 a nome di Mansfelt, et che vi era anco un pacchetto per
esso Mansfelt che pareva a lui, che fossero
lettere in bergamina, et per consequente di quella
serenissima Republica, et ho cavato, che si è valso dell’occasione
esso Dulbier publicando che la serenissima Republica havea
scritto al Conte doppo le lettere di lui venute
a Bransvich, onde mi ha fatto molto ben avedere
derivar l’instanza, che lo stesso Bransvich mi fece
se vostra Serenità haveva scritto a Mansfelt che andasse
a Venetia, o altrimenti perché così haveva egli inteso.
Io dissi, che non ne sapevo alcuna cosa. Et mi aggiunse
esso Dulbier, che haverebbe ben voluto, che questa publicatione havesse fatto l’effetto, che desiderava di
muover li signori Stati, ma vedeva che poco poteva
sperarne: tuttavia non disperava.
L’offerta, che fa il conte a Bransvich di lasciargli consi-
gnar a lui le sue genti nasce da qualche eccitamento
che ha sentito Mansfelt esser stato fatto nel petto
del Duca, che stando qui all’Haya, et anco che
fosse all’armata tutto l’honor in ogni modo
et il nome ridonda nella persona di Mansfelt,
et come egli solo è al presente così sarebbe quello
che haverebbe la riputatione, et la gloria a fine 
--- page 408r---
 con simili concetti di indur il Duca a non soggettarsi al
conte di Mansfelt.
Se il Conte parte, et lascia quelle truppe a Bransvich non
havendo manc’egli di che mantenerle, et forse non
essendo il credito di lui equivalente a quello del
Conte colla soldatesca, oltre la maniera, et discrezza
della condotta, et la prudenza del reggerla, si dubita
grandemente di qualche disastro, et che havendo vicino al
paese di Munster don Gonzal di Cordova, et poco
lontano altre truppe spagnole facilmente possi incon-
trarsi dal Duca in qualche nuova disaventura
con discapito et della riputatione, et del vantaggio, et
con apparenza, che vittoriose l’armi spagnuole
possi correr ad impossessarsi su le terre neutrali,
et sul paese particolarmente d’Embdem, che per la troppo
vicinanza alla Frisia sarebbe d’un sommo, et
gravissimo pregiudicio a queste Provincie. Spero
che ’l Conte si accommoderà, che questi signori troveranno
o mezi, o speranze proprie per divertir questi
sensi, et che ’l Conte adherisca ad ogni picciola apertura
et promessa, me lo persuado da qualche parole che
m’ha detto Dulbier, che ben ristrette hanno toccato
questo, che porto per fondamento della mia presumptione.

--- page 408v---
Avvisi di Brusseles, et d’altrove col fondamento di quelli
portano, che Mansfelt si sia attaccato con don Gonzales
che questi habbi havuto la meglio, et in particolar Mansfelt
sia restato prigione. Di là viene quello si vorrebbe
et qui non se ne ha minimo incontro et io intanto
lo scrivo in quanto potesse correrne la voce, come
presupongo anco fino costì, acciò sappi, che non
ci è occorso cosa alcuna.
È vero che don Gonzales si tiene su la rippa del fiume
della Roera passo molto avantaggioso, et che mira a
metter in gelosia le terre neutrali di Munster, et di
Paterborn, et altre del ducato di Giuliers.
Non devo tralasciar di aggiunger alla Serenità vostra quello che
mentre scrivo m’è detto da gentilhuomo assai bene
informato, che ’l conte di Mansfelt procura di eccitar
il duca di Bransvich a pigliar il governo di
Bransvich; di più m’ha confermato l’opinione
di molti, che sia finta del Conte quello va publicando
di voler licentiar le genti: che questo rappresenti
per il bene che possono veder queste Provincie di
ricever dalle sue truppe in piedi in quelle parti;
ma aggiunse come poteva far del bene, così
poteva anco far veder alli signori Stati, che 
--- page 409r---
 haverebbe potuto far del male, massime havendo mostrato
restar molto disgusto, che niun atto di gratitudine
sia stato usato verso la sua persona quando fu qui
non presentato, non regalato solo pagata l’hosteria. Così
m’ha detto questo Cavaliere, ma disse posso ben assicurarne
che sì come il Conte è fino, et spiritoso; così se non
sarà forzato, et necessitato non abbandonarà quello
che ha in mano. Gratie.
Dall’Haya li 19 decembre 1622
di vostra Serenità
humilissimo et devotissimo servitore
Christofforo Suriano

--- page 409v---


--- page 410r---


--- page 410v---
Al serenissimo principe di
Venetia
prima
n° 450 fin 451
