
--- page 035r---
2da
n° 378 comincia 377
Serenissimo Principe
solecita il conte di Levenstein per haver qui armi per andar
quanto più presto appresso il duca di Bransvich, del quale
viene scritto; ma non si verifica, che si fosse batuto con il
baron di Anolt.
Continua a scriver il medesimo Duca, che spera di esser armata
per poco più della fine di questo mese; et il signor ambasciator
d’Inghilterra mi disse, che si teneva per fermo, che alla più
lunga sarebbe stato pronto per la metà del venturo
et che questo Re era risoluto di andar a trovarlo
et accompagnarsi seco subito, che fosse avvertito, che
havesse le genti insieme.
Da altra parte ho saputo, che questa Maestà si trova in
gran pena per trovar denari, mentre non può incontrar
di haverne dai signori Stati; oppressi dal proprio bisogno:
et vorrebbe haver almeno centomilla raistaleri: per il
che va correndo hor qua hor là il maggiordomo
conte di Solms; né le Maestà loro hanno saputo ancora trovar mercante, che voglia prestar danari sopra le
gioie della Regina, et la compassione di questo Principe è grandissimo.

Spedì il Rès avanti hieri lettere in Inghilterra. Per quanto
ho potuto cavare con fine di eccitar quella Maestà
all’effetto della risolutione già presa, et per procurar 
--- page 035v---
 di divertir l’animo di lei dal creder alli artificii, che
potrebbono esser coperti dalle propositioni et ufficii dell’
ambasciator dell’Imperatore.
Qui corre voce nel generale, che ’l matrimonio del principe
d’Inghilterra con la sorella di Spagna non sia più per seguire; et
come cosa che si vorrebbe, che così fosse, viene anco desiderato
che tale riesca in effetto; et di più tutti questi giorni
corse anco voce, che ’l re stesso d’Inghilterra fosse per maritarsi
et l’ambasciator di Spagna essorti questo matrimonio
a fine di escluder dalle speranze della successione
a quel Regno li figlioli di questo Principe, con altre figlie
che potesse haver quella Maestà; ma il suo ambasciatore si
burla di questo; et per l’altro si stringe ancor nelle spalle
et mostra non saper che dirne: ma molti qui concorrono
nell’opinione, che Spagnuoli burlino il
re della Gran Bertagna; et che cerchino profitar col
negotio, valendosi del tempo per instupidire.
Doi cose questi ultimi giorni sono passate per le bocche
di alcuni de’ più principali ministri, et di questo Re
ancora. Una che si fosse detto, che quella serenissima
Republica adherisca, et acconsentisse al desiderio del
signor duca di Baviera per l’elettorato, glossandosi a
questo, che poiché l’Imperatore voleva in ogni modo
privarne questo Principe, ch’ella haverebbe 
--- page 036r---
 amato meglio, che fosse stato conferito in Baviera, che
in altri per esser Principe, che poteva far contrapeso al
re di Spagna. L’altra voce era, che Spagnuoli si promet-
tessero in questi tempi, che vostra Serenità era in stato di temer
delle cose sue di far lega con lei per obligarsela. Mi
ha dimandato il signor ambasciator d’Inghilterra se io di ciò haveva
notitia alcuna, dissi che non. Soggiunse egli, che
non si sapeva persuadere né l’uno, né l’altro, et che con il
Re haveva considerato esser questi veri artificii perché
non si vedeva qual profitto ne potesse tirar la Serenità vostra
et massime sendosi sempre conosciuto la prudenza colla quale si era del continuo governata; et l’equità
con che haveva ognhora mostrato di desiderare
che niuno fosse spogliato del suo; et si sapeva
molto bene non potersi ella fidare dell’animo, et
dell’inventioni de’ Spagnuoli. Io comprobai al detto
signor Ambasciatore queste considerationi, come proprie, et degne
di lui; et egli mi aggiunse ch’il Re mostrava
restar sicurissimo dell’integrità, et sincerità della Serenità vostra. Gratie etc.
Dall’Haya li 21 marzo 1622
di vostra Serenità
humilissimo, et devotissimo servitore
Christofforo Suriano

--- page 036v---
Al serenissimo principe di Venetia
2da
n° 378 comincia 377
