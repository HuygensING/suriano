
--- page 549r---
Prima
n° 474 fin 475
Serenissimo Principe
nelle lettere di vostra Serenità dei 3 dello stante ricevo la scrittura dell’
ambasciator di questi signori Stati, et la risposta datagli da quell’eccellentissimo
Senato: tutto mi servirà, secondo il commandamento di lei per
informatione; et risponderò principalmente nel particolar
dell’assistenza di quella maniera, che dalla
Serenità vostra m’è ingiunto, quando me ne sia parlato. Ho
havuta occasione di veder qualcheduni di questi signori; ma
non m’è stata intorno ciò tocca parola, segno che ancor
non havevano havuto avviso dall’ambasciator loro di quello
haveva havuto in risposta.
La sera di hoggi otto il signor principe Mauritio hebbe un avviso
che Spagnuoli havevano fatte marchiar alcune genti
verso la Fiandra, et particolarmente all’intorno di Gantes, ch’è
presso all’Esclusa; onde subito fece partir il governator
di quella piazza, ch’era qui; ma sin hora non si è
havuto altro del disegno, che habbino essi Spagnuoli.
Viene anco avvisato, che ’l marchese Spinola doveva
pur passar in Fiandra.
Si vanno da’ detti Spagnuoli riempiendo li loro reggimenti,
et publicano, che li siano venute lettere per far partito
di doi milliona et mezo, il che m’è stato affermato
da signor principale; metà per Fiandra, metà per Alemagna
ma il medesimo signore mi ha aggiunto, che li mercanti
stanno molto retirati nell’intricarsi nel partito; 
--- page 549v---
 mentre ancor non vi era avviso dell’arrivo della flotta:
tuttavia di Brusseles ho nuova che in quella corte si
diceva, come di cosa fatta, che vi fosse venuta provisione
di doicentovinti milla fiorini per mese per dieci mesi.
Diverse lettere sono capitate qui alla corte del Re con avvisi
conformi, che quelli tre milla fanti, et da quattro in
cinquecento o seicento cavalli, che ’l duca di Sassonia di
Altemburgh haveva già in piedi si erano tutti sbandati
et correvano in parte alla volta di Mansfelt, havendo
alcuni fatto prigione il commissario dei Spagnuoli, volendo
le genti esser pagate. Sono da sei mesi in circa state
trattenute dal detto Duca, et ha speso a tal effetto
vicino a centomilla raistaleri del suo. Resterà hora
senza denari, et senza genti per haver voluto accostarsi
al partito spagnuolo.
Mi scrive il signor Rota con sue lettere de’ 16 del presente ricevute
sabbato, che ’l duca Guglielmo di Sassoniar di Weimar
haveva mandato espressamente al conte di Mansfelt per
offerirgli alcune delle sue truppe, et delle sudette
ancora del duca d’Altemburgh; et che ’l medesimo
Mansfelt haveva riespedito a quella volta uno
dei suoi colonelli per accettar le conditioni.
Continua per quello veggo nelle lettere del medesimo Rota, et per
gl’avvisi, che qui anco si hanno la mala intelligenza 
--- page 550r---
 tra Bransvich, et Mansfelt, et si tiene, che si separeranno
l’uno dall’altro, il che da questi signori, da sua Eccellenza et dal Re
che pur faceva qualche fondamento in quelle forze unite
da quella parte, è risentito in estremo; et tanto, che non
sapendo per la distanza, come rimediarvi, comprendono,
che la disunione non può, che riuscir di grandissimo pregiudicio
ad ambidoi in particolare, et in generale al publico, et commune
interesse. Et tanto più risente sua Eccellenza questi avvisi quanto
che il Duca haveva fatte promesse grandissime al partir
di qua di agiustarsi con Mansfelt in maniera, che
tutto passasse bene.
Si vanno armando a furia le città ansiatiche, et altri principi
della Bassa Sassonia si armano per ostar all’inimico spagnuolo
et austriaco; et a Mansfelt, et Bransvich perché amici
non corrino a nudrirsi sopra li loro paesi, come nemici.
Già il duca di Bransvich si trova in doi o tre piazze
sopra il Vesar, che sono de’ amici, et si aspetta sentire
che il re di Danimarca interessato sia per farne
risentimento colla forza.
Continua la voce della riduttione di quella dieta nella Bassa
Sassonia al tempo nominato nelle precedenti lettere mie
ma sarà con quei fini, che nelle medesime riverentemente scrissi.
Del duca di Sassonia elettore non si sa altro se non che
ancor stia irresoluto nelle sue deliberationi. Non si dichiara 
--- page 550v---
 et gl’altri principi protestanti stanno quieti.
S’aspetta di giorno in giorno il scioglimento della dieta di
Ratisbona, che viene qui scritta, che sarà particolarmente
per l’elettorato con il portar il tempo innanti; ma il
conte di Solms ha avvisi, che non li piacciono molto
che nell’Imperatore sia gran risolutione d’investirne in
ogni modo Baviera.
Di Brusseles mi viene scritto, che per Inghilterra era stato ispedito
il consegliero Buscot non si penetrava il perché; ma
si publicava, che fosse per indur quella Maestà a metter
nelle mani della serenissima Infanta Franchendal. Altro
bisogna, che vi sia et che ciò non servi che di pretesto
mentre già molto fa gl’ordini sono stati dati perché
si metti quella piazza in mano dei Spagnuoli: ma
di questo vostra Serenità deverà esservi pienamente informata
dall’eccellentissimo Valaresso.
Fino a’ 17 dello stante erano a Brusseles li ambasciatori delli duchi
di Bransvich, et di Lunemburgh per fermar il
punto della neutralità; nel che havevano essi ambasciatori
acconsentito, con riservar però l’aggreatione, o
consenso dei loro principi: in tanto si sente qualche
effetto di questa neutralità, sendosi in quello di
Lunemburgh impediti alcuni soldati, che andavano
a Mansfelt.

--- page 551r---
Corre qui una voce doppo l’ultimo ordinario di Francia
che Spagnuoli habbino fatto intender al Christianissimo, che
se vorrà attentar alcuna cosa sopra la Valtelina
essi entreranno in Picardia con forze tali, che ben
divertiranno questi sensi, et le colegationi, che si
fanno contro di loro; onde questi signori argomentano
che sua Maestà christianissima per prevenire si conferisca in
quella Provincia a proveder a tutte quelle piazze
frontiere. Da Brusseles però non si sente motivo
che corrispondi a simil voce.
Alcune navi di mercantie non molto grandi in numero
di nove sono state prese da quelle di guerra di
Doncherchen; et la colpa si deve imputar ai proprii
patroni, che non hanno voluto aspettar li vasselli
da guerra di questi signori, che sono soliti accompagnar
simil sorte di navi mercantili, et sono essi vasselli
da guerra in busca d’altri dell’inimico per haver la
loro vendetta.
Hanno li Signori Stati col Consiglio di Stato, deliberato d’ispedir
uno del medesimo Consiglio a Bergh sopra il Zuom
per assister, et solicitar lo spianar di certe monta-
gnole di sabbia, che si trovano all’intorno di
quella piazza a fine di levar quella commodità,
che l’anno passato hebbe lo Spagnuolo di alloggiarsi 
--- page 551v---
 coperto; et nel resto attendono alle altre provisioni necessarie
et all’inventioni per trovar danari a sufficienza da
mettersi a buon hora in campagna et prevenir l’inimico.
Nella lettera, che ispedii la settimana passata n° 473 che
con le doi prima et 2da dell’istesso giorno sono qui aggiunte
in replica, diedi conto a vostra Serenità della prigionia del figliolo
maggiore del già Bernvelt, doppo, il mercordì, fu con-
dotto il secretario di Berchel. Hoggi la mattina è stato
condotto et carcerato Abram Pesini quello che fu pagatore
del già conte di Gio. Ernesto di Nassau, quando fu al servitio
di lei et doi altri di Leidem li doi fratelli Blancert
tutti imputati del medesimo delitto di tradimento contra questo
Stato, et contra sua Eccellenza, et altri se ne aspettano.
In tanto questa mattina sono stati fatti morir quattro
che sono li primi che furono presi il marangone, et
tre marinari. Tutti hanno havute tronche le teste
che si metteranno sopra a palli in luochi publici,
et il primo è stato messo in quarti. Il figliolo di
Bernvelt è stato da tre giorni in qua ristretto
et già si fa cattivo giudicio di lui; dicendosi, che
il denaro in gran parte sia uscito dalli suoi ordini.
Hora si aspettano nuove essecutioni. Et a questa
d’hoggi il concorso è stato grandissimo di genti, massime
venute da tutte queste città circonvicine. Gratie etc.
Dall’Haya li 27 febraro 1623
di vostra Serenità
humilissimo et devotissimo
Christofforo Suriano

--- page 552r---


--- page 552v---
Al serenissimo principe di Venetia
prima
n° 474 fin 475
Tracce di sigilli

