
--- page 529r---


--- page 529v---


--- page 530r---
3a
n° 470 comincia 468
Serenissimo Principe
nell’affare, che trattava qui il baron di Grusbech toccante
la contributione, che questi signori ricercavano da quelli di
Lieges è stata dibatuta assai la materia nell’assemblea
dei signori Stati, et perché varie, et contrarie erano le opinioni
altri proponendo di dissimulare, altri di diferire, altri
di proseguir nell’essecutione si trovava il Banne a
stretti termini, quando infine non si accordando assolu-
tamente in quella dell’essecutione, che pare fosse più
vigorosamente sostenuta si è risoluto di risponder, che
per hora non si essendo del tutto ben essaminate le
ragioni che haveva et di bocca et per scritto rappre-
sentate si sarebbe sopraseduto sino ad altro tempo
et diferita l’essecutione pregando in tanto che a
quei sudditi rifuggiti in questi paesi essuli da
quella Patria per false imputationi di esser stati par-
tecipi, et mediatori d’intrapresa di questi signori
contra la città di Lieges promise di far il suo
possibile, et della risposta si è molto ben contentato.
Prima d’andarsene ha lasciato per scritto quello che
in voce haveva tra particolari nei privati discorsi
gettato dell’apertura, o libero comercio della
riviera della Mosa. Li signori Stati non hanno rifiutato
di ricever questa propositione, dicendoli solo
che vi haverebbono havuta sopra consideratione 
--- page 530v---
 et occorrendo data anche la risposta. Si conietura, che ’l
fine di questo soggetto sia di aprir per questa via un
addito alla propositione di una tregua, et che questo
proietto li servi di materia per tornarsene qui. Egli si è
ben accorto di esser conosciuto; ma come ch’è fino
cortigiano, et astuto negotiatore è andato dissimulando.
Io non ho tralasciato di esser doppo la sua partenza
con uno di questi signori; col quale parlando di questo
negotio, et del fine, che comprendevo esser in questo
soggetto. Crolò detto signore il capo, et disse non
no creda vostra Signoria, che siamo assai conoscitori di
quello che ci vuol dar ad intendere Grusbet:
ma non vano sarà il tentativo, et non tirerà ciò
che pensa. Quello disse, che ha proposto del
traffico della Mossa ha in sé molte oppositioni,
et contrarii molto difficili a superare. Et
io soggionsi per cavare, et egli si appiglierà
al più facile; che è non volendosi assentir a
questo di propor una tregua; et il detto
signore soggiunse, et questo 
--- page 533r---
 è il più difficile me lo
credi; et credi che gli Stati stano con gli occhi
aperti assai, né lascieranno che qualche vello d’
insidie loro sia teso da’ Spagnuoli con le loro finezze,
et artificii. Habbiamo anco speranza, che lo
stato delli affari del mondo darà volta, che la
Francia ci assisterà, che coadiuverà di una
miglior assistenza questa la serenissima Republica, et
che Betelem Gabor farà anco la parte sua:
tutte queste cose insieme saranno un gran polso
per sostener questa Republica, et divertir ogni senso,
che la oppressione de’ mali intestini, et la
previdenza dei pericoli di fuori potesse causar
qualche ascolto a’ propositioni de’ Spagnoli. Io
non, mancai anco a questo dir qualche cosa per
divertir il senso, che potesse esser di ascoltar
la sirena. Ma serenissimo Principe non devo
tralasciar di dirle con ogni riverenza, et con quel
zelo, che humilmente porto al publico servitio se ben
non dubito che la prudenza sua lo comprende 
--- page 533v---
 meglio di me, che l’unico, et salveifero rimedio del divertir ogni trattato di tregua da questa
parte consiste in doi cose: l’una che questi
popoli siano un poco più forniti di assistenza da chi si sia; l’altra che con vivi ufficii
sia operato in Francia che quella Maestà, o col
mezo di lettere, o col mezo di ambasciata tenghi
alieni gli animi di questi popoli dal pensiero,
nonché dal dar orecchio a’ Spagnoli; ma bisogna
che l’ambasciata, o l’essortatione venga accompa-
gnata (non sole le apparenti promesse supliranno)
ma meglio sarebbe che fosse con effettivo soccorso.

In particolare, et in universale è stata sentita qui con estremo
dispiacere la morte del padre mastro Paulo
Servita era il suo nome venerato in questa
accademia di Leidem, et i suoi scritti tenuti in
grandissimo preggio, et in grandissima stima, et ogn-
uno si persuade che vostra Serenità habbi fatto perdita
grande colla morte di così degno soggetto che sia
in cielo. Gratie etc.
Dall’Haya li 13 febraro 1623
di vostra Serenità
humilissimo et devotissimo servitore
Christofforo Suriano

--- page 534r---


--- page 534v---
Al serenissimo principe di Venetia
3a
n° 470 comincia 468


--- page 531r---


--- page 531v---


--- page 532r---


--- page 532v---

