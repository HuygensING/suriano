
--- page 425r---
2da
n° 453 comincia 452
Serenissimo Principe
il general Veer colle sue poche genti è disceso sino in
Frisia, et nel porto di Harlinghem l’ha imbarcate, et la-
sciate passar in Inghilterra; et egli si è transferito qui per
abboccarsi con questi principi come ha fatto dando loro
a conoscer la necessità, et la causa del ceder in mano
di Tilly la piazza di Manheim. Fu sabbato a notte
che arrivò, et anco non si sa le sue iscuse. Solo alcuni
dicono, che vi fosse mancamento di polveri: ragione assai
debole per sostener il peso della difesa, che deve fare
delle sue attioni; quando ordine di più alta mano
non lo sostenghi; come viene affermato, che habbi
havute lettere dal secretario Coluvart. Egli col primo
tempo partirà verso Inghilterra, et con lui anderà anco
l’agente del re della Gran Bertagna, ch’è stato
appresso l’Imperatore arrivato questa sera. Queste
maestà hanno mostrato in apparenza buona
ciera ad esso Veer; ma in effetto poco conto
hanno fatto di lui, et ne restano disgustate.
Doppo le lettere scritte dal conte di Mansfelt al duca
di Bransvich ha spedite altre solicitationi, et la-
sciato venir anco qui un duca di Sassonia Lavan-
burgh giovane di spirito più tosto volante che vivo.
Vorrebbe denari, ricerca aiuti per sostenersi; non
parla d’altro che d’assistenza col lasciarsi in-
tender, che abbandonato bisogna, ch’egli ancora 
--- page 425v---
 abbandoni, et si disfacci di quelle militie. Lo ha scritto al
signor principe d’Oranges, l’ha scritto al Re, et si iscusa
ha spedito in Inghilterra il colonello Seiton, et aspetta
la risposta. Ha spedito in Danimarca il colonello
Carpson ricerca da questi doi principi assistenza
oltre quella a’ signori Stati, et permissione da sue Eccellenze di
poter nelle terre neutrali, che non sono anco
state messe in contributione, pigliarne per passar
avanti o in Alemagna o verso Bohemia quando
doverà partire per dove sarà trovato il meglio, et
più profitevole.
Parte questa notte, o dimani mattina il Doulbier verso
il signor conte di Mansfelt, et hoggi è stato a vedermi
et si è lasciato uscir meco, che dai signori Stati haveva
havuto una risposta assai generale, che lo stato
presente dei loro affari non li permetteva il
poter pensar a far quello, che ’l signor Conte desiderava
ma che se si havesse potuto mantenere ancor fino
al primo tempo, che forse haverebbono l’Eccellenze loro
havuto qualche mezo di sostener per la parte sua
quelle armi. Et m’è andato tanto dicendo
che parmi di poter comprender, che ’l Conte
sarà fermato, et non lasciava sbandar quelle
militie. Perché sarà anco avvertito, che qualcheduni
non vorrebbono per il loro interesse veder altro, che ’l 
--- page 426r---
 licentiamento che facesse il conte, et questo Doulbier
senza dubio lo essorterà a star fermo anco dalla
parte del signor principe d’Oranges.
Mi è stato detto, che esso Mansfelt si era lasciato intender,
che in Inghilterra Danimarca, et questi signori non gli assistevano
che converrebbe cercar altro rimedio. Et m’ha affermato
il conte di Levenstein havergli lo
stesso Mansfelt detto che haveva parola per nome
dell’Imperatore et del re di Spagna, che volendo disfarsi
delle genti, che gli sarebbe stato fatto haver denari
per pagarlo, et il perdono alle medesime, et ad alcuni se non
il ritorno alla loro Patria il godimento almeno dei
loro beni. Aggiungendomi, il Conte questo mi ha
affermato, ma io non so quello che possi pro-
mettermi di sicuro: ma per me disse, faccio giudicio
che prima non si fiderà dei Spagnuoli et l’ho cavato
da altri suoi discorsi, et che se potrà far di meno
non si libererà dal commando delle genti, che tiene
per non perder il credito, et la riputatione. Ben anderà
temporreggiando finché venga risposta d’Inghilterra
Danimarca, et anco di Francia colla speditione
di Turnon: ma se parte al certo anderà in
Francia, et quivi può esser vorrà far la sua fortuna.
Mi è detto di più, che (o per ingelosire, o per finta, o perché
così vogli effettuare di passar a Venetia come 
--- page 426v---
 ha fatto qui inteder, et ha detto ancor ove si tiene)
si trova spesso col capitan Bernardino Rotta, discor-
rendo sopra le carte disegnando il viaggio più facile
più breve, più sicuro. Qui, et da per tutto in questi
paesi, non si parla d’altro se non, che il Conte vogli passar
a Venetia; ma quello che par strano in questa corte
è l’eccitamento, che ha fatto al duca di Bransvich
di andarvi anc’egli, ma più che gli farà haver
buon trattenimento o condotta, come riverentemente avvisai
alla Serenità vostra hoggi otto; dichiarandosi, che troppo
ardisca, et che si presumi più di quello si conviene
a lui con una sì gran Republica.
Tutte queste cose non servono, che a disgradarlo dall’
amore di questi principi, che mostrano disgusto
grande delle attioni di lui, et massime nella
concorrenza del vedersi poco men che derelitti da
tutto. Ma non si sa se convenga ascriversi questo
disgusto a poca gratitudine verso esso Mansfelt
che tanto si è in sì lungo spatio di tempo impe-
gnato, et affaticato per loro, overo a ragione
evidente che con gl’artificii, con le propositioni,
et con altre maniere accorte esso Conte vogli
dar martello, et minacciar quella parte, che
purtroppo resta afflitta, et oppressa da un lungo
continuato infortunio.

--- page 427r---
La propositione, che fece far Mansfelt col mezo del conte
di Levenstein a quelli di Embdem conteneva in sostanza
esser venuto il Conte in quel Paese di ordine delli signori
Stati, che doppo esservi entrato havevasi accorto, che ’l
conte di Embden si era adombrato di lui, et difidato
assai, che tiratosi a Essens haveva ispedito il suo
figliolo in Danimarca, et Svetia; che queste missioni non
potevano riuscire che di pregiudicio alli signori Stati
a lui, et al Paese, che esso di Embdem haveva sempre
tenuto comercio coll’inimico, et col mezo del fratello
che lo serviva continuava ancor li suoi trattati
non senza sospetto, che questa maniera di fare
possi apportar danno a loro, et pregiudicio a
queste Provincie; et per tanto li essortava ad
appigliarsi alla protettione dei signori Stati: concetti
che in apparenza sono qui fatti conoscer nella
presenza de’ deputati di quel contado scandolosi,
improprii et pernitiosi più di quello, ch’egli
ha proferito del Conte: ma in effetto cavo
che a’ signori Stati non spiacerebbe con questa
occasione far profito se non di tutto il Paese
almeno di quella parte, che più trovano commoda
et avantaggiosa per li loro interessi, che sarebbe
d’impossessarsi o per via di compositione, o per
altra stradda simile plausibile di doi principali 
--- page 427v---
 porti capaci di navi di portata di trecento in quattro-
cento lasti, che sono Norden, et Grimersin spingendo
il disegno l’ultimo vento che hebbero questi signori
quando la flotta di Spagna accostò questi mari.
Et tanto mi ha detto il conte di Levenstein, che par
che habbi cavato, che li medesimi di Embdem
non disdirebbono di collegarsi in Provincia con
queste quando lo potessero convenientemente fare
sgravandosi del tutto dell’auttorità del conte,
nel che quando vostra Serenità con la prudenza sua consi-
dererà. Ch’egli è apparentato con Inghilterra con
Danimarca, et con Svetia troverà, che vi concor-
reranno diversi rispetti et di questi signori et di
quelli di Embdem a fine di divertir l’invidia,
l’odio, et non intorbidare quelle buone risolutioni
che nelle congionture presenti si possono ritrare
più profitevoli al ben commune.
Con qualche fermezza mi è stato detto, che in un medesimo
tempo, che il conte di Mansfelt ha fatta far la sudetta
propositione non ha anco lasciato di tentare se
poteva in quel contado profitar a sé stesso
coll’haver se non l’investitura di qualche terre in
quelle parti, almeno il commando, et il governo
asserendo, che haverebbe havuto chi l’havesse
sostentato, portando l’asseveranti speranze 
--- page 428r---
 di Francia, l’effettivo trattenimento di Venetia, li aiuti
che aspettava d’Inghilterra, di Danimarca, et che questi
signori per la ragione di Stato sarebbono facilmente concorsi.
Non andò il figlio del conte di Embdem in Danimarca
ma si ritirò a Grunighen in Frisia, et di là è venuto
qui per dolersi delle attioni del conte di Mansfelt,
et principalmente che habbi uno de’ suoi capitani, o
colonelli levati dal proprio palazzo del padre
a Essens venticinque milla raistaleri forzatamente
di più che habbi esso conte di Mansfelt fatto sapere
al padre conte d’Embdem, che intendendo esser
egli obligato per certa summa assai notabile al
vecchio conte di Lichtenstein, voleva egli haver
quel denaro, o che si metterebbe in possesso del
bene hipotecato come di ragione di esso Lichtenstein
pretendendolo suo nemico. Questo figliolo non ha
dubio sarà favorito dal signor ambasciator d’Inghilterra come
quello che ha ordini generali dal suo Re di favo-
rir in ogni occorrenza gl’affari di detto conte
di Embdem.
Il medesimo signor Ambasciatore opera anco quanto potò a favore
delle terre di Colonia, Munster, Paterbern,
et Lieges dalle quali ricercano li signori Stati
contributione come altre volte ho riverentemente
rappresentato alla Serenità vostra. Sue Eccellenze stano tuttavia 
--- page 428v---
 nella loro instanza, ma ancor non l’hanno mandata
ad essecutione.
Il conte di Mansfelt però per il suo interesse non ha lasciato di far passar
nel paese di Munster da trecento cavalli del conte
di Levenstein, che sono stati poi seguitati da
altri per sforzar alcuni di quei popoli, che non
hanno voluto acconsentire, né prometter come
qualche tre, o quattro terre hanno fatto col
mezo de’ suoi deputati; et qui si dubita, che Spagnuoli
non entrino di mezo colla carità subito d’impedire
questo sforzo, ma in effetto per profitar essi,
stando vicini al posto, et non aspettando, che
una buona occasione per avanzarsi sicuri
che dai paesani per loro difesa (credendola così)
non li sarà precluso camino.
Stava a Mastricht il marchese Spinola senza passar
a Brusseles, et si era in quella piazza proveduto
di casa con apparenza di voler quivi forse passar
la vernata.
Le lettere mie dei 19 spedite la settimana passata sarano
replicate colle presenti numerate 450 et 451.
Haverò particolar riguardo a quanto mi commette da Serenità vostra
nel fine delle sue lettere delli 2 del presente per soggetti
principali da commando se altre se ne afferissero, ch’io
conoscessi poter corrisponder alla sodisfatione et bisogno di lei. Gratie etc.
Dall’Haya li 26 decembre 1622
di vostra Serenità
humilissimo, et devotissimo servitore
Christofforo Suriano

--- page 429r---


--- page 429v---


--- page 430r---


--- page 430v---
Al serenissimo principe di Venetia
2da
n° 453 comincia 452

