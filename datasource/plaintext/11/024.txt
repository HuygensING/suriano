
--- page 133r---
Prima
n° 397 fin 398
Serenissimo Principe
havevo già ispedito il mio pachetto con le lettere de’ 6 del presente
n° 395 fin 396 verso Amsterdam (qui aggiunte in replica) quando
mi furono rese le sue dei 14 del passato con quella scritta in
risposta al Re palatino. Il mercordì seguente andai alla
Regina sua moglie, et gliela presentai con quell’ufficio che
più pieno puote esprimer le considerationi, che et nelle lettere
de’ 6 et in queste ultime mi furono dalla Serenità vostra espresse
et soministrate; et poche con esse accompagnasse a nome
di lei detta risposta al marito. Nel ricever la lettera
lo fece con faccia allegra, dicendo che appunto ero venuto
in tempo per l’occasione, che haveva pronta d’ispedir al Re
et che non haverebbe mancato di significargli la buona
volontà di quella serenissima Republica verso di lui, et il desiderio
del suo bene; aggiungendo, che sperava anco, che al presente
ch’ella vedeva il Re armato in campagna, aiutato dal padre, et coll’assistenza di qualche amici non
l’haverebbe abandonato con quei mezi, che havesse
stimato per sua prudenza li più proprii, et conchiuse
infine con dire, che mi pregava di assicurar vostra Serenità che ’l
Re, et ella le resteranno eternamente obligati, et che
riconoscono quella serenissima Republica per li suoi migliori amici.
Risposi, che così haverei fatto, et mi licentiai.
Hieri sua Maestà hebbe lettere dal Re scritte già otto giorni sono
da Darmenstat residenza del marchese Lodovico
della qual città si è la Maestà fatto patrone. Venne
sotto con alquante compagnie di cavallaria, et egli
fece intender, che voleva alloggiar nella città sudetta 
--- page 133v---
 il Marchese colto all’improviso restò attonito, ne sapendo come
resister all’empito, et al seguito dell’armi del Re, pigliò tempo
a risponder, et per tanto, che bastasse a farli preparar allog-
giamento degno della persona sua (ma si crede che lo facesse
per salvare qualche scritture). Entrò il Re con il suo seguito, onde
si trovorono il Marchese, li doi suoi fratelli, la moglie, et
un figliolo nella propria città, come prigioni. Sendosi anco
sua Maestà assicurata della cancelleria dimandava in oltre al detto
Marchese doi forti, che di ragione di lui sono sopra
il Meno per quivi far posto sicuro al passaggio dell’armi
di Bransvich il quale al scriver delle lettere non era
distante da Francfort quattro giornate.
Di questo avviso della surpresa di Durmenstat qui il contento
è stato universale, et se bene alcuni reputano strano
il proceder per essersi sempre il Marchese dichiarito capo
de’ neutrali, si considera però, che la sua neutralità
ha sempre più avantaggiato il partito austriaco, che
aiutata la giusta causa de’ principi di Alemagna et
principalmente dannificando colla sua intramessa li affari
del re di Bohemia, come particolarmente successe nell’accordo
fatto in Magonza; tra lo Spinola, Hanspach, et Wir-
timberg; in oltre ch’egli sia sospetissimo per la pensione
annuale che tira da Spagna di quindici milla scudi
sendo a tal effetto stato impiegato dal Catholico et per sviar
diversi principi del partito dell’unione, et di quelli che
amavano la libertà dell’Alemagna; et che per gagio di
questo suo proceder teneva un figliolo alla corte di Madrid.

--- page 134r---
Oltre li detti doi forti tentava anco il Re di haver Asche-
burgh ch’è pur sopra il Meno propria residenza dell’
elettor di Magonza.
Viene di più scritto, che don Gonzal di Cordova haveva ispedite
quattordici compagnie di cavallaria a monsieur Tilli, dui
reggimenti d’infanteria italiana gli erano anco arri-
vati, et andavano supragiungendoli sempre nuove forze
et viene scritto il disegno di lui esser di attaccar o il Re,
o Bransvich separatamente quello, che troverà il più commodo.
Hoggi fanno tre settimane, che detto duca di Bransvich haveva
passato il Wesar, et dal territorio di Eischfelt haveva
tirati cento milla raistaleri; altre contributioni anco have-
va havuto nel camino; et si prometteva assai nell’abbatia
di Fulden, ch’è richissima per la fertilità del territorio. Quello
che lo trattenirà a non metterla in grossa contributione
sarà la dichiaratione, che ha fatta per lui la nobiltà del
Paese.
Anholt seguitava il detto Duca; ma non si sapeva il numero
della militia, né si credeva, che fosse sufficiente per
attaccare; ma che dovesse andar a congiungersi con le
genti bavaresi, et spagnole.
Stanno qui in gran dubio del successo di quell’affare persua-
dendosi, che Austriaci non lasceranno cosa intentata
per persuader li principi loro adherenti ad unirsi seco
per rovinar le armi del Re, et di Bransvich in un
medesimo tempo. Dall’altro canto questi dipendenti,
et ministri della Maestà sua confermano, che ’l Re 
--- page 134v---
 passerà avanti, et seguiterà senza arrestarsi, et senza dar tempo
all’inimico. Il che mi disse anco la Regina soggiungendo il
Re mio marito ha veduto assai dal vico quali siano gl’
andamenti dei Spagnuoli, non è più quello ch’era, ha impa-
rato a sue spese, et vedrà di non lasciarsi ingannar né
da artificii, né da trattati, né da parole proferendo
tutto ciò con gran senso.
Intendo di Brusseles, che ’l cavalier Weston ambasciator estraordinario inglese
sia per pigliar casa, non intendendo passato il mese di dover
esser spesato per più lungo tempo dal publico, poiché la negotiatione di lui anderà forse più in lungo di quella
si pensa. Il che viene confermato che succederà da quello
mi considerò il signor ambasciator d’Inghilterra, che non sia così facile
il venir a risolutione, mentre si tratta di affare, che
lontano dalle parti interessate, et che si trovano insieme
all’armi può da un momento all’altro ricever alteratione.
Come par che la cosa vadi secreta; così si parla a Brus-
seles in publico d’una suspension d’armi; in oltre perché
il Weston, come già deve esser informata la Serenità vostra ha
ispedito tanto a Mansfelt, che a Bransvich, et ad
altri che sono interessati per saper li loro aggravii, et
le loro pretensioni; parendo, che ’l re della Gran
Bertagna vogli, che tutto si accomodi unitamente senza
separatione di quelli, che nel Palatinato hanno tenuto
il partito del Re suo genero. Chi mi ha detto questo tanto non mi ha parlato di chi ha havuto interesse nelli
affari di Bohemia.

--- page 135r---
Il baron di Donà con haver veduta la lettera diretta al suo
Re della Serenità vostra si è assicurato di quello che stava in
dubio, et consolato di veder segni evidenti dell’amor
che ella porta alla riputatione, et all’interesse
del mio signore. Gratie etc.
Dall’Haya li 13 giugno 1622
di vostra Serenità
humilissimo, et devotissimo servitore
Christofforo Suriano

--- page 135v---


--- page 136r---


--- page 136v---
Al serenissimo principe di Venetia
prima
n° 397 fin 398
