
--- page 219r---
n° 413 sola
Serenissimo Principe
mercordì passato fu nell’Haya, et nelle città circonvicine portata
una voce tanto piena di certezza nell’apparenza della surp-
resa di Bolduch, che li popoli tutti si rallegravano gl’uni
con gl’altri, et particolarmente a Delft in qualche parte della città
si fecero segni di allegrezza. In effetto l’intrapresa era
disegnata; il signor principe Mauritio scielta la più brava
soldatesca accompagnato dal signor conte Ernesto Casimiro
di Nassau, et da altri principali officiali partì dal forte
di Schinch, havendo quivi lasciato il signor principe Henrico
et si adrizzò alla volta della piazza hieri otto, ma non
potendovi pervenir l’infanteria che tardi fuggirono
l’hore destinate dell’intelligenza; onde l’Eccellenza sua stimò
prudente risolutione non aventurar la sicurezza, et
la riputatione di sé stessa, et della sua soldatesca.
S’è saputo, che ’l disgusto, et discontento di lei è stato
grandissimo; et grandissimo è stato quello della commune
che altro non si prometteva, né altro aspettava, che la
confirmatione dei primi avvisi. A quelli del Governo,
et ad ogn’altro ha doluto, che non sia seguito il negotio
importantissimo per molti rispetti, per la consequenza di
maggiori acquisti, et almeno per hora per divertir li pro-
gressi dei Spagnuoli, et come so di haver altre volte
riverentemente scritto alla Serenità vostra perché l’acquisto della detta
piazza di Bolduch era un assicurar molte piazze di
questi signori tanto in Holanda, che in Gheldria, et Ourisel 
--- page 219v---
 non esser necessitati a tenerle munite più di tanta soldatesca, come
hanno al presente, et potersi all’incontro valer di dieci milla soldati
più in campagna. Hieri a sera doveva il signor Principe esser a
Grave, et questa sera al forte di Schinch. Nel ritorno ha
fatto viaggio per terra scostandosi dalla Gheldria per divertir
in quanto sia stato possibile l’apportar colla soldatesca incommodo
a quel Paese. Hora si sta attendendo, che l’Eccellenza sua si getti in
qualche altra parte per far diversione sendo questa più che necessaria
nell’urgenza presente con che procedono Spagnuoli approssiman-
dosi quanto possono alla piazza di Bergh sopra il Zoom.
Le trincere loro sono già tanto vicine, che ben possono da quelle dell’
assediati sentir parlando quanto l’un l’altro dice, et secondo
che Spagnuoli avanzano; così quelli di Berghen avanzano.
Vittuarie, munitioni, polveri, artiglierie, et ogn’altra cosa
necessaria vi si va introducendo, né si risparmia in conto alcuno
havendo la commodità li signori Stati, et il passaggio libero per farlo.
È corsa voce che ’l governator della piazza monsieur Riou non s’in-
tendesse bene con il colonello de’ Valoni, che vi è di presidio con
dodici compagnie di detta Natione; ma questo è vero, ch’egli più
d’una, et di doi volte ha fatta instanza alli signori Stati, et a sua Eccellenza
ancora che fosse posto per governatore altro in luoco suo; iscusandosi
il peso non esser da lui, sendo più buono per condur un reg-
gimento di cavallaria, che di haver la carica di tanto negotio;
ma non è stato trovato buono da sua Eccellenza in particolare far questo
cambiamento; ben si è trovato un ripiego di desputar un

--- page 220r---
Consiglio di guerra di dieci capi in circa, et presidente ne sia uno
di quelli, che si trovano al presente nella piazza, dell’assemblea
dei signori Stati deputativi per assister, et commandar la pronta
provisione dei bisogni, stimandosi proprio il far di questa
maniera, promettendosi con ciò di divertir le male intelligenze
et conservar in riputatione il Riou, che altrimenti levato dal
carico, ancorché lo ricerchi, venirebbe appresso il mondo ad esser
in qualche nota.
Tutti questi giorni passati sono fuggiti ancora dei soldati inglesi a
truppe ben più grosse delle prime fino di 40. Et ne sono venuti
anco qui all’Haya, et principalmente sono fuggiti dal medesimo
campo dello Spinola un alfiere, et qualche altri officiali della
stessa Natione. Anco doi compagnie italiane sono state in punto
per scapare, et rendersi in Berghen; ma avvertito lo Spinola li
ha interdetto il camino; et li signori Stati, che sono avvisati di questo
hanno anco havuto avviso, che li capitani d’esse sono stati impiccati.
Erano come si dice doi bravi giovani; et contano la settimana
passata de fuggiti più di cinquecento.
Il Marchese sudetto era tornato al campo. Va, e torna, et provede
alle cose necessarie; et continua pur la voce, che ’l pensiero di lui
sia risoluto di haver quella piazza nelle mani: et a dir la
verità il timor è in molti ancorché vi si siano aggiunti doi
altri milla fanti, ch’ella corri del pericolo. Qualche spagnoli-
zato ha scritto qui, che Spagnoli la sperano di haver in tre mesi; ma par, che non vi sia quest’apparenza.

--- page 220v---
Quelli, che fuggono si dogliono, che Spagnuoli non paghino, che tutto sia a
caro prezzo, che la miseria sia grandissima. Tuttavia il Marchese va
egli stesso con 25, et 30 compagnie d’infanteria, et cavallaria ad
assicurar il passaggio ai viveri, che vengono per il paese di Brabant
al campo. Come altra volta ho detto esso Spinola si serve di Stein-
bergh (ultimamente preso) per magazino sendo piazza molto commoda al
bisogno; et questi giorni passati vi ha fatto condur dentro alquante
caldare per far birra, et tante, che possono farne a suficienza per
la sua armata.
Tutto il solievo che si spera per servitio di quella piazza, et di questo Paese
è dalla diversione, che le possono portar l’armi del conte di Mansfelt
et di Bransvich. Più mani di lettere gli sono state scritte, le
prime contenevano, che sendosi havuta la sua offerta sarebbe
stata messa in consideratione, et consultatione; et se gli dava come
una sicurezza. Sono poi susseguitate dell’altre per diverso camino
et principalmente col mezo del Golstein, et del mercante Dulbier,
che partirono insieme alla volta del Conte la passata settimana.
Con queste ultime è assicurato affatto di accettarlo in servitio.
Dimandava, che la sua soldatesca fosse pagata per tre mesi; o
assicurata almeno del pagamento. Non si sono li signori Stati obligati
a tanto importando per calculo fatto per l’amontar d’un milione
et più di doicento milla fiorini. Hanno promesso la prontezza
di seicentomilla, et sperano, che sarò contento; et li hanno
dichiarito, ch’egli quanto male può far a Spagnuoli lo faccia
in nome delli signori Stati. Hora non si sa, ove egli si getterà.

--- page 221r---
Viene scritto di Brusseles, et da più d’una mano viene confirmato,
che si trovasse ultimamente a Miravile presso il paese di Lucemburgh
terre, che sono a parte del Lucemburgh, et della Lorena. Di là
doverà gettarsi, ma non si sa dove. Egli doverà pigliar il consiglio,
et la deliberatione sopra il fatto, et parmi intender, che sia rimesso
alla sua discrettione per andar sicuro, et tentar ogni incommodo
a Spagnoli, et principalmente per divertir l’armi dello Spinola dal sopradetto
assedio; onde si sta con grandissima curiosità attendendo novelle
del detto Conte.
Si sa di già a Brusseles l’intentione delli signori Stati di pigliar in suo ser-
vitio esso conte di Mansfelt, et tanto meno si promettono là di po-
ter spuntar con lui in accordo; et lo stesso marchese Spinola si
è lasciato intender non voler far alcuna cosa con esso. Et qui si ran-
contra a questo, che può ben esser sicuro esso Spinola, che sarà
ingannato, et che mai né il Conte, et meno Bransvich si fide-
ranno; ma passeranno avanti. È stato detto, ch’esso Mans-
felt tra l’instanze, che faceva all’Infanta era di esser
governatore del Lucemburgh, che sarebbe appunto il proprio per
dar ad intender a’ Spagnuoli che non parla da dovero: perché essi
non vorrebbono esser così prudenti di cader in questa lassezza
di conceder a lui quel governo.
Ancor in Scotia si trovavano le doi navi di Doncherchen arrestate,
o assediate da altre da guerra dei Stati, et quella nel porto di
Bologna; et ultimamente altri vasselli da guerra dell’Eccellenze loro
hanno attaccati doi vasselli pur di Doncherchen armati, che 
--- page 221v---
 volevano uscire. Questi di qua erano cinque o sei, et hanno bersagliati
in maniera detti vasselli, che li hanno resi del tutto inutili alla navigatione
sendo morti molti marinari, et soldati delli vasselli Doncherchesi, et
vedendo il resto non potergli mancar la perdita totale si misero nei
batelli coi quali si erano condotti a truppe per la difesa, et fuggirono
alla città. Dei vasselli con denari di Spagna non si sa ancora,
che ne habbino li Holandesi incontrati più; ma si sa che ne sono
tuttavia in busca.
Hanno li signori Stati con loro scontento saputo, che d’Inghilterra si erano le-
vati per il re di Spagna doicento matelotti, né sano più che
dire di quella Maestà, poiché con pregiudicio loro ella fa tutto quello
che Spagnoli sanno addimandare.
Si dogliono anco, et risentono fino al cuore, che non possino li loro
ambasciatori appresso detta Maestà spuntar nel negotio, et che quello, che
è fatto hoggi resti interrotto il giorno a dietro. Richiamar li
ambasciatori non lo stimano proprio consiglio per non romper con questa
maniera, che potrebbe esser anco stimata disprezzo appresso la Maestà sua.
Doppo l’arrivo dei pezzi di artiglieria, che furono condotti da Giu-
liers appresso Papemuts non si è fatto altro dall’inimico, che tirar
doi giorni continui con ogni maggior vigore; ma non è stato fatto
alcun danno. Hanno doppo alzata la loro batteria all’altezza
d’un huomo; ma invano perché quelli di dentro hanno fatti tali
traversi, che tutto quello, che tira l’inimico non li offende punto.
A questo viene aggiunto, che gl’inimici havevano fatti venir
dalla parte di Colonia da cento villani in circa per farvi una batteria 
--- page 222r---
 et fino a quest’hora deve esser serrata da doi parti la suddetta piazza.
Le mercantie, che montano il Rheno si fermano presso Colonia. Sono
scaricate dalli vasselli, et condotte per terra fino a Bona; là di nuovo
sono imbarcate; così si fa al contrario di quelle, che discendono la
detta riviera.
Oltre quello, che la passata settimana scrissi riverentemente delle difficoltà, che si
ponevano alla plenipotenza del cavalier Weston ambasciator inglese a
Brusseles, et a titoli, si è trovato, che bisogna cambiar la data
della procura, et si dubita qui dalla Regina, et dalli suoi dipendenti
che si trovi qualche altra cavilatione per il profito, che cavano
Spagnuoli dal tempo. Intanto oltre la presa fatta di Nieustat ha anco
il Cordova preso Duipont, et menovi dentro buona guarnigione
et all’indoglienza fattane ha risposto, che dovendo seguitar Mans-
felt, voleva, et era necessario, che havesse un luoco proprio di ritirata
et che quella piazza le era la più commoda. L’opinione è
ferma, che ’l povero re di Bohemia senza denari, senza genti,
senza speranza di haver aiuti dal suocero, senza haver amici,
che al presente mirino alle sue miserie convenirà ceder, et sotto-
porsi tutto alla devotione, et alla mente di Cesare.
Quel Capitan scocese, che all’intrapresa tentata dal conte Henrico di
Bergh fu fatto prigione è stato anco liberato con conditione sopra la sua
parola, che sendo più che capitano li manderebbe di debito
ranzone, et rimanderebbe il Neufuille pur capitano di cavallaria
sotto il detto conte Henrico. Ma il duca di Sassonia di Wimar
restava ancor prigioniero non ostante le replicate instanze 
--- page 222v---
 fatte dal signor principe d’Oranges per la sua liberatione. Per lui si è
preso tempo a scriverne all’Infanta, et per esser questo di quelli,
che hanno seguitato il partito del Re bohemo; restando contumace
per il bando imperiale si dubita di qualche tratto spagnuolo
et ciò sarebbe contra ogni ragione, mentre esso Duca è capitano
di cavallaria di questi signori, et per consequente loro servitore
et stipendiato, et non in qualità di duca; ma di officiale
privato come gl’altri. Si solecita l’haverlo, et con gran
desiderio se ne aspetta il buon essito; che non seguendo
causerebbe un disordine gravissimo perché s’intenderebbe
rotto il quartiere, et si farebbe la guerra a discrettione.
Hier mattina è partito verso il campo il signor cavalier Berch desti-
nato ambasciatore ordinario alla Serenità vostra per presentarsi al signor principe Mau-
ritio, et pensava non haver più occasione di tornarvi, et pren-
der in un istesso tempo licenza dall’Eccellenza sua per dover per la
metà in circa del mese venturo di settembre mettersi in camino
per costì. Così mi ha affermato esser risoluto, et che have-
rebbe tentato di sbrigarsi anco più presto, et affrettar la
sua partita. Condurrà seco la moglie, et qualche de’ suoi
figlioli, et particolarmente una figliolina in età di sette mesi in circa.
Lo visitai, et come nella visita che fece a me così in questa
mia l’ho trovato savio, prudente, et discretto, et soggetto
di qualità, et maniere proprie per rendersi grato a vostra Serenità.
A queste aggiungo le replicate delle mie d’hoggi otto n° 411 fin 412
et la sostanza di alcuni avvisi sopra
giuntimi in questo punto. Gratie etc.
Dall’Haya li 15 agosto 1622
di vostra Serenità
humilissimo et devotissimo servitore
Christofforo Suriano

--- page 225r---


--- page 225v---


--- page 226r---


--- page 226v---
Al serenissimo principe di Venetia
n° 413 sola


--- page 223r---
In lettere dall’Haya de’ 15 de agosto 1622
Di Colonia a’ 9 agosto 1622
Papemuts resta assediato da doi parti fino ad hora con
poca gente; ma il numero si augumenta giornalmente.
Si sono accampati dietro il villaggio di Ryndorp in
una stradda profonda, havendo per riparo la riva
del Rheno, la quale è molto alta; di maniera che
quelli di dentro possono far loro poco danno
col canone. Hanno cominciato a far doi batterie
una appresso la chiesa a Ryndorp, et l’altra sopra
l’alto della montagna appresso Bona, al qual effetto
par che sia stato lavorato da 400 villaggesi, et
tra essi una buona parte de’ sudditi dell’Arcivescovo
elettore. Il non esser venuti più presto da
questa parte di qua si afferma esser nato per
tema, che havevano di Mansfelt, il quale dicevasi
che marchiava per di qua; ma sendosi assicurati
che marchia verso la Francia si stimano assicurati
et che la loro intrapresa non si possi fallire.
Dal Palatinato non viene scritto altro se non che quaranta
cornete in circa di cavallaria siano partite dai loro
quartieri appresso Limen verso Oppenheim senza
che si sappi a qual fine.
Viene scritto di Magonza, che li Spagnuoli habbino
preso Germensheim per compositione, et che stava
per esser licentiato il reggimento di Megan, ch’era in
servitio, et tra le truppe del Re palatino governate
dal Vier.
Altre lettere portano, che don Gonzal di Cordova 
--- page 223v---
 haveva preso oltre Nieustat, et Duipont ancor Zaurbruch
terra di un signore della casa di Nassau, che già mai si era
mostrato altro che neutrale, et ne haveva messo guar-
nigione, come nelle altre piazze; che il medesimo Cordova
si fosse anco fatto patrone di un’altra picciola terra
nel Palatinato et presidiatala non ostante, che vi fossero
apese le armi del re della Gran Bertagna. Et ch’egli fosse già arrivato a Tionville; che segui-
tasse Mansfelt della sanità del quale vi era
qualche avviso, che non fosse buona; et il dubio
maggiore, che le forze, che lo possono seguitare,
et il sforzo nel Paese Basso della serenissima Infanta
possino far andar in fumo l’essercito di esso
Mansfelt.
Viene anco in lettere di Alemagna aggiunto che Leopoldo
marchiasse contra Grisoni con trenta milla combattenti.

--- page 224r---


--- page 224v---
Avvisi di Colonia, et
d’altrove
nella lettera sola n° 313
