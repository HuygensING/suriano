
--- page 083r---
Prima
n° 387 fin n° 388
Serenissimo Principe
notificai a questi signori la risolutione di vostra Serenità di far l’esborso
della prima mesata di 50 milla fiorini al Noirott con quella
forma di parole, et concetti, che ho compreso nelle lettere
dei 15 del passato esser mente di lei. Sue Eccellenze la ringratiorono
con affettuosa maniera, et dissero, che veramente questo
sussidio veniva in tempo opportuno, sendo il bisogno
di queste Provincie grandissimo, con aggiunger, che si
promettevano anco ogni maggior aiuto per il sostenimento
loro, et che mi pregavano nel ringratiar vostra Serenità a loro
nome la pregassi anco per il decorso. Io dissi, che non
haverei mancato quanto al ringratiamento di sodisfar al
desiderio delle loro Eccellenze; ma per l’altro punto, che non
vedevo, che vi fosse bisogno di scriver; né altro mi fu replicato.
Et perché il signor colonello Rocalaura mi fece instanza di raccommandar
la sua favorabil ispeditione a questi signori sodisfeci conforman-
domi nell’ufficio coi commandamenti di vostra Serenità. Egli è venuto in mala
congiuntura per haver tutto che pretende sendo la somma
di qualche rilevo, et in questi signori la tema della consequenza
oltre il mancamento grandissimo che vi è di denari. Partì
avanti hieri per Amsterdam a fine di far qualche provisione
di denaro, facendo conto di esser di ritorno questa sera,
o dimani per mettersi poi alla fine di questa settimana
in camino desiderando esser quanto più presto in Francia
et al servitio di vostra Serenità.
Molte di queste compagnie vano creditrici di mesate, et le

--- page 083v---
Provincie a’ quali tocca il pagarle sono in pena, come possino
farlo, non bastando le contributioni ordinarie, et mal
volontieri si accommodano a pigliar denari ad interesse per
esser pur troppo ognuna d’esse per la parte loro indebi-
tate, et necessitate alle continue spese.
Con tutto ciò parendo ad essi trattarsi del loro servitio non
abandonando gl’amici, et quelli che stimano, sostentandosi
poter colla diversione dell’armi spagnuole apportar profitto
a questi paesi hanno acconsentito di dar presentemente in
contanti centocinquanta milla fiorini per il conte di Mansfelt
et tanto più volontieri si contentano al presente di
questa risolutione havendo intesa la rotta, che ’l medesimo
Conte ha data alle genti di Baviera condotte da Tilli.
Di che non ho dubio, che la Serenità vostra prima dell’arrivo
di queste mie ne haverà havuta distinta notitia da
più sicura parte, et forse dal luoco proprio: con tutto
ciò havendo havuta copia delle lettere, che ’l conte di
Mansfelt ha scritte al general Veer dandogli conto
del seguito, l’ho tradotta dal francese, et qui aggiunta
l’invio per abundare a maggior intelligenza dell’Eccellenze vostre.
L’avviso in Anversa, et nella stessa corte di Brusseles è
venuto per corriero espresso riportando che la rotta
sia di doi milla fanti. Spagnuoli hanno mostrato risen-
tir grandemente l’incontro; ma alcuni vogliono affermare
che sia più tosto apparenza, et che in effetto si contenteranno 
--- page 086r---
 che l’armi di Baviera restino mortificate publicandosi
anco da questa parte, che sottomano faccino ogni ufficio
coll’Imperatore perché non sia conferita la dignità elettorale
nel duca di Baviera. Con tutto ciò si è saputo di certo
che sua Maestà cesarea habbi già buon pezzo disposto di
detta dignità in quel Principe, et fattane la dichiaratione
in scritto, che capitata alle mani de’ ministri del re
di Bohemia uno di essi il signor baron di Donà tornato
di Prussia me ne ha fatta haver l’aggiunta copia
in stampa che riverentemente invio alla Serenità vostra, et mi ha
pregato del farlo a fine che ella comprendi la maniera
insidiosa (com’ha detto) colla quale si tratta.
Detto baron di Donà nel rivenir di Prussia, havendo havuta
commissione dal Re ha visitati cinque principi il marchese
di Brandemburgh, doi duchi di Pomerania, et li doi duchi
di Mechelemburgh, et il maggior di questi doi in particolare
mostrando confidenza con lui prima che dargli in scritto
la sua risposta all’instanza che gli fece d’aiuti
lo tirò a parte, et gli disse, che contentasse per
buoni rispetti della risposta, che gli darebbe per
scritto, ma che assicurasse il Re palatino suo signore, che
non haverebbe mancato in occasione di far quel più, che
havesse potuto
 
--- page 086v---
 per servitio delle cose sue.
 La risposta in
scritto fu generale concludendo, che si doveva tentar dal
Palatino ogni via per accommodarsi coll’Imperatore. Li altri
principi ancora hanno risposto con parole generali
se ben Brandemburg, come parente haveva più largo
campo d’esprimersi.
Et perché l’instanza d’aiuti fu di haver denari, li è stato
posto innanti per honesta, et plausibil negativa l’haversi
poco prima nel circolo della Bassa Sassonia negato a
Cesare, che pur haverà tentato di haver una
buona summa di denaro, facendo dire, ch’era per servirsene
contra l’iminente incursione del Turco: conferma in
ogni modo detto Barone haver trovata ottima dispositione
in generale per la conservatione dello stato della Germania,
della sua libertà, et del privilegio de’ principi di essa.
Il dottor Camerario, che fu ispedito il febraro passato al re
di Danimarca, ricevuto da quel Principe con ogni ter-
mine di honore, trattandolo come ambasciatore hebbe caro di esser
da lui informato di tutti li particolari attinenti al Re pala-
tino, delle ragioni di lui, et esser chiarito di molte cose
che li erano in dubio nel libro intitolato Cancellaria
Analtina, che fu fatto publicar d’Austriaci. Nel punto
poi dell’instanza, che gli fece di assistenza portando
la risolutione che ’l
re della Gran Bertagna haveva fatto
di mantener in Palatinato ottomilla fanti, et 1600 cavalli 
--- page 087r---
 sperando muover la Maestà sua con tal essempio, ella all’
incontro mostrò non stimar le parole, et tanto meno quanto
il re della Gran Bertagna nelle lettere, che le haveva
scritto non haveva fatta alcuna mentione particolar di questo
intrattenimento, et disse al Camerario, che procurasse, che
la maestà d’Inghilterra gliene scrivesse, et se aprisse seco, come
la stretta parentella, che havevano insieme lo richie-
deva, che allhora haverebbe veduto il Re suo nipote
che sarebbe concorso prontamente per il suo servitio. Con
questo è partito il Camerario dal re sudetto di Danimarca.
Al presente egli si trova a Brem trattenendosi appresso quei
signori per esser anco vicino agl’altri delle città ansiatiche
tra’ quali par che trovi in secreto buona corrispondenza
et dovendo per la fine del presente mese farsi una convo-
catione di tutto il circolo della Bassa Sassonia è stato
stimato a proposito, che esso Camerario quivi si tratten-
ghi per visitar a suo tempo tutti quei signori, o deputati
che v’inteveniranno; et si spera cavar qualche frutto
profitevole al Re palatino massime se continuasse la
buona fortuna incominciata di Mansfelt; et per consequente
del Re colla sua giunta in Palatinato.
Questa Principessa sua moglie oltre li primi avvisi ricevuti per altra
mano, ha havute lettere proprie della Maestà sua colle quali
gli dà conto del salvo arrivo di lei, et del pericolo che
haveva passato a Bichtie sul confine della Lorena, sendosi 
--- page 087v---
 trovato una notte alloggiato in un’hosteria con dodici soldati
a cavallo dell’arciduca Leopoldo, li quali conobbero non
il Re, ma quel mercante che fu qui con lettere di
Mansfelt per haver li ottanta milla fiorini che scrissi; tratti sopra
questi signori, il quale per la conoscenza del camino lo con-
dusse con lei la Maestà sua. Ad esso mercante fecero
detti soldati offerta di accompagnarlo per sicurezza del
viaggio, egli soprapreso, subito accettò l’offerta, et
dispose la partenza per la mattina seguente, che venuta
sotto pretesto di haver un passaporto di Mansfelt, et
considerando ad essi, che la sua compagnia haverebbe
potuto nuocer a lui, ma in particolar alla sua città di
Strasburgh per la neutralità, li ringratiò, et partì sendo
prima di buon’hora partito il Re, che per camino
fu conosciuto da un gentilhuomo, ch’era in una
carrozza, ma la Maestà sua correndo per la posta hebbe campo
di evitar ogni pericolo. La Regina mostra di sentir
consolatione grandissima di così felice successo, riceve volon-
tieri le congratulationi tanto per questo, che per la vittoria
o rota contra Bavaresi, et viene da ognuno stimato
felice augurio a migliori progressi nel Palatinato. Gratie etc.
Dall’Haya li 9 maggio 1622
di vostra Serenità
humilissimo, et devotissimo servitore
Christofforo Suriano

--- page 090r---


--- page 090v---
Al Serenissimo Principe di Venetia
prima
n° 387 fin 388

--- page 084r---


--- page 084v---


--- page 085r---


--- page 085v---


--- page 088r---
Avviso del Palatinato
Lettera scritta dal conte di Mansfelt al general Veer
Signore
l’affettione che mi portate all’avanzamento del servitio
di sua Maestà merita bene ch’io vi dia parte del felice
sussesso che Dio ci ha dato contro li nostri nemeci una
lega di qua Wisloch presso il villaggio di Mingelhiem
noi habbiamo havuto rancontro con Till nel quale gl’habiamo
morto un gran numero di cavallaria, et infanteria, et tra
queste gente di qualità; preso un colonello, et molti principali
officiali senza comprendervi un gran numero di soldati
portate via molte cornette, et bandiere con quattro
pezzi di artigliaria: di Tilly che sia trovata d’intro
la meschia, se non è morto egli al meno è ferito, in
somma se noi havessemo havuta della campagna l’have-
rissimo totalmente disfatto: speriamo che Dio ci farà
la gratia in breve haveremo una intiera vittoria.

--- page 088v---


--- page 089r---


--- page 089v---
Avviso del Palatinato
nel prima
nel n° 386
