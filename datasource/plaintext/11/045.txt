
--- page 245r---
Prima
n° 418 fin 419
Serenissimo Principe
nelle mie lettere d’hoggi otto, che invio dupplicate n° 416 et 417 haverà
la Serenità vostra, che ’l giorno seguente all’ispeditione dovevo trovarmi colli
signori Stati. Così seguì. Io con quel più efficace, et proprio modo, che
seppi doppo communicatili gl’avvisi de’ Grisoni, et dei loro progressi
feci le considerationi necessarie per veder d’indurli non solo ad
ufficii; ma a porger le mani ad affare di tanto peso, et a materia
tanto rilevante. Si compiacquero sue Eccellenze, et mostrorono goder
dell’avviso, rallegrandosi (come disse il Presidente) che quei buoni
popoli fossero aiutati da tanta felicità, et la speravano anco mag-
giore mediante l’affetto, et buon assistenza della serenissima Republica;
che vedevano molto bene, che meritava il negotio tanto più de conside-
ratione, et pronta assistenza, quanto si trattava collo Spagnuolo
troppo potente, et troppo fino per essi; ma che in tanto erano
sicure sue Eccellenze che dalla Serenità vostra si sarebbe continuato ad animarli,
et darli cuore con una salda, et buona assistenza, et che
quanto havessero potuto far queste Provincie lo haverebbono
fatto volontieri, et di buon cuore, perché conoscevano chiaro
il bisogno; ma che concorrevano in esse altrettanta difficoltà,
rispetto al grave peso, che havevano sopra le spalle di
tante armi spagnuole; ch’io stesso vedevo a qual stato si
trovavano, in che bisogno erano di esser suffragati, che in ogni
modo non haverebbono lasciato di considerar le cose, che le havevo
rappresentato, et pesato ad extrema rerum quello che vi potessero
contribuir del loro. Et perché meglio potessero essaminar la cosa
mi pregavano di dar la sostanza della mia espositione
in scritto. Io dissi signori eccellentissimi parmi bene di scoprir in loro buona
volontà, et so di non m’ingannar nel mio concetto, che
a loro apparisce dal vivo et la buona volontà, et gl’effetti 
--- page 245v---
 della serenissima Republica verso quei popoli, so anco che ’l lor bisogno è
manifesto al mondo. A me non sarebbe pena il scriver la sostanza
di ciò che havevo detto; ma perché il fatto stesso si dichiara assai
facilmente replicarò in brevi parole ciò che è stato il contenuto
della mia forse prolissa narratione, et è che Grisoni hanno
bisogno d’esser soccorsi. Vera sostanza di tutto quello, che potrei
metter per iscritto; et poiché in altro non consisteva l’Eccellenze loro
potevano far sopra ciò quella pronta deliberatione, che l’ur-
genza del fatto, et il fatto istesso meritava: aggiungendo,
che quello che havessero fatto li signori Stati per effetto di contributione
haverebbe tanto giovato, che niente più perché haverebbe
dato un vero, et vivo coraggio a quei popoli vedendosi
assistiti da una Republica così lontana, ma che per diversi importanti
rispetti ha congiunti li suoi con li loro interessi, il che tanto
più li accorderebbe, et darebbe animo, et cuore ad atten-
der alla ricuperatione del proprio Paese; dal quale reiettati
questa volta potevano dir a dio libertà, a dio Patria
et procurai di portar questi ultimi concetti con ogni spirito,
et affetto. Fui udito anco attentamente; et si mostrò da sue Eccellenze
di voler metter in consulta l’affare. Con che mi licentiai.
Doi giorni appresso m’incontrai, che ’l Presidente era per venir
a trovarmi, et si fermò a dirmi, che per hora li signori Stati erano
in necessità di far iscuse di non poter corrisponder, come
vorrebbono alla rimonstranza fatta dalla serenissima Republica
per le necessità che Grisoni stanti le loro cariche gravissime
et per le necessità, che havevano di gravissime spese, di che
risentivano grandemente; che tuttavia questa non me la dava
per assoluta risposta perché li signori Stati haverebbono ancor 
--- page 246r---
 opportunamente presa più matura deliberatione; et quanto poco d’
addito havessero potuto trovare per entrar per* entrar* anc’essi a
parte d’un tanto commun interesse lo haverebbono volentieri
pigliato, che pregavano sua Serenità di in tanto continuar li suoi
buoni ufficii, et li suoi migliori effetti; che quando ai signori
Stati haverebbono pensato quello havessero potuto operare.
Risposi, che come l’affare meritava esser ponderato così quanto
più presto ne fosse uscita una buona risolutione, tanto più
haverebbono profitato al commun bene; et che quanto a vostra Serenità
potevano esser certi, ch’ella haverebbe fatto ciò che fosse
stato in poter suo. Che io non haverei per tanto ricevuta questa
per assoluta risposta, et che l’haverei aspettata migliore, non
havendo lasciate a dietro delle sopradette considerationi. Egli si
strinse nelle spalle, et solo disse siamo in gran necessità per il
presente assedio di Bergh, et per il resto delle nostre armate
tanto da terra, che da mare, et anco Mansfelt viene, et
vorrà haver la parte sua. In questo si separassimo.
Vostra Serenità colla prudenza sua può considerare quello che
per hora se n’habbi a sperare, et massime sendo arrivato
il conte di Mansfelt nel Paese, come intenderà nelle seconde. Gratie etc.
Dall’Haya li 5 settembre 1622
di vostra Serenità
humilissimo, et devotissimo servitore
Christofforo Suriano

--- page 246v---
Al serenissimo principe di Venetia
prima
n° 418 fin 419

