
--- page 019r---
n° 376 sola
Serenissimo Principe
lettere de’ 18 del passato di costì mi sono pervenute questa
mattina inviatemi dal mastro della posta d’Anversa
ricuperate dal svaleggio seguito del Postiglione, che veniva
d’Alemagna; non mi dice ove sia seguito. M’accorgo bene
che mi mancano delle lettere; ma non so se di quelle di vostra Serenità.
Questi signori attendono con diligenza a consultar sopra il modo di assicu-
rar bene l’isola di Casant, che vuol dir la piazza dell’
Esclusa. Hanno già fatte partir quattordici, o quindici com-
pagnie prese una da ogni reggimento. Tre de’ Francesi,
quattro d’Inglesi, doi de’ Scocesi, una de’ Valoni, et il resto
de’ Tedeschi, et de’ Fiaminghi.
Solecitano quelli di Zelanda, come che vicini temono, et
aprehendono maggiormente il pericolo perché da questi signori
sia destinato soggetto al commando di quelle militie, che
vaglia in valore, et in auttorità. Viene da chi ha l’inte-
resse per parentella con il signor d’Otthin governatore dell’Esclusa, fratello
dell’amiraglio di Zelanda tirato indietro sottomano a fine
di mantenergli la riputatione, et il commando, che ha in
quella parte di Fiandra; ma parmi in ogni modo, che
molti inclinino ad inviar il signor di Marchet luogotenente generale
della cavallaria con titolo di soprintendente generale su l’
isola di Casant. Questo però sta indeciso: intanto ad
altre dodici compagnie, che vi erano prima commanda
il signor Grenù luogotenente generale dell’artiglieria, come quello, ch’è 
--- page 019v---
 governator d’Isendich piazza lì appresso.
È stato avvisato, che vedendo quelli dei stati, che a gran passi
erano per caminar avanti Spagnuoli nelle fabriche de’ forti
sul canale di detta piazza dell’Esclusa habbino tagliata
la dica, o argine nominato di Holanda, con che si è
allagato tutto il Paese da quella parte fino a Bruges
et fatto gran danno alli lavori dei Spagnuoli, havendo
prima impedito un taglio, che gl’inimici havevano pen-
sato di fare a danno di questi di qua. Et con detto
taglio, et con l’altro resta allagata la parte anco fino a
Gantes.
Verso Wesel, et all’intorno ci è avviso, che Spagnuoli fanno
ammasso di genti; onde da questi doi capi, Fiandra,
et Reno veggono li signori Stati, che saranno necessitati
inviar doi buoni corpi di militia per impedir massime
li attentati a che mirano detti Spagnuoli di passar
l’Isel.
Anco verso Husden per conservatione di quella piazza importantissima
frontiera in quella Provincia il forte di Crevacuore, et altri
saranno constretti inviar altro corpo di militia contra
monsieur Grabendon, che dicono haverà 6 mila fanti nella
città di Bolduch, et all’intorno; come anco di tener
un’armata a parte per condursi alla difesa, dove più
il sito, et l’opportunità del tempo lo comporterà.

--- page 020r---
A tutte queste provisioni sendo necesario il denaro sono dietro
a cercar stradda di trovarlo; et tanto più quanto corre
la voce, che la corte di Brusseles habbi ad aver sei millio-
na di scudi; sendone stata augumentata una buona
summa all’ordinaria delli anni passati per il pagamento
delle militie; attendono Spagnuoli a rinforzar le compa-
gnie; come anco a solecitar li tre nuovi reggimenti.
Viene assicurata l’intentione de’ Spagnuoli esser ferma di
perfettionar il canale cominciato a Bruges per venir nel
canal dell’Esclusa; disegnando per esso,
uscir con buon numero di galeotte armate piene
di genti, servendosi opportunamente del beneficio della notte
et sbarcar nell’isola di Casant, che è l’anima di detta
Esclusa. Et difficilmente riuscendo questo pensiero po-
trebbono poi li signori Stati cacciarneli; onde scorrerà del
continuo la cavallaria sopra quella riva notte et giorno.
Si vede anco, che per far spender genti, et divertir lo Spagnuolo
in altra parte continueranno ad assister al duca di
Bransvich, che tuttavia si trova in Lipstat, et nei contor-
ni va tirando contributioni. Ha scritto qui, che
le acque erano tanto grosse, che non poteva passare
altrimenti era risoluto di andar ad incontrar il baron
d’Anolt, et le truppe di Colonia.
Quelle di Spagna non sono ancor unite alle sudette; ma dicono 
--- page 020v---
 esser poco discoste, né si è confirmato il disgusto, che fu
detto del conte Henrico di Bergh per il commando. Hora
viene detto di certo, che alle sole armi di Colonia haverebbe
commandato quel canonico della casa di Lorena in luoco
dell’Arcivescovo, che voleva andar in persona alla
difesa del suo; ma n’è stato sconsigliato da’ Colonesi.
Sono le genti di Colonia doi milla fanti, et cinquecento cavalli.
Il conte Gio. Casimiro di Levenstein è arrivato qui quattro
giorni sono per haver delle armi per armar mille fanti,
che già ha mandato ad unirsi con il detto duca di
Bransvich; et leverà anco qualche cavalli, oltre
doi milla fanti, che già tiene del suo vecchio reggimento
in Heidelbergh, et doverà andarsene poi insieme a
a* trovar il conte di Mansfelt. Mi ha detto questo
signore, che ’l Duca sudetto habbi da circa 4 mila cavalli,
et cinque in seimilla fanti; che dovevano arrivarne
altri tre milla del duca Guglielmo di Sassonia di Wimar
et 1300 cavalli; onde sperava esso duca Christiano
in termine di tutto questo mese, et forse più tosto haver
insieme 12 mila fanti, et 4500 cavalli. Con questi potrebbe
partir questo Re riguardandosi alla sicurezza del ca-
mino; perché per l’andarvi è consigliato a fine d’incorrag-
giar tutti gl’amici, i sudditi, et li principi esterni ancora 
--- page 021r---
 et così per il commando nella armata vietar le male intelli-
genze tra capi da guerra, et tra li principi stessi di
Alemagna.
Questi signori hanno dal Consiglio di Stato fatto consultar quello
che dovesse farsi se mandar aiuti, o no al detto Duca.
È stato considerato, che superfluo sarebbe il mandargli
cavallaria, mentr’egli n’ha pur troppo; et quanto all’
infanteria non hanno li signori Stati commodità di potersene
disfare; havendo troppo bisogno per loro. In modo che
fino a qui resta indeterminata questa materia
alla quale però si pensa assai, conoscendo bene, che
dal sostenimento dell’armi in Alemagna dipende in gran
parte il bene, et una buona sicurezza a questi Stati
dall’invasioni dei Spagnuoli.
Il re di Bohemia solecita li signori Stati per haver aiuti per sostener
Mansfelt, et per haver qualche armi; et procedendosi
con gran larghezza nelle deliberationi, questo lo trava-
glia grandemente. Pensava avanti hieri mandar
qualcheduno in Inghilterra per dar nuovi stimoli al Re; ma
il tempo è stato contrario tutti questi giorni passati;
hieri ha cominciato far buono, et credo, che doverà
ispedir immediate.
Intorno alla tregua, che ha ricercato il Re inglese non ho
inteso di vantaggio di quanto riverentemente scrissi la 
--- page 021v---
 passata settimana nella prima n° 374 che con il n° 375 sarà
qui aggiunta replicata. Solo il signor conte di Solms m’ha detto
che era avvisata sua Maestà che dalla corte cesarea era stato
ispedito il conte di Svartzembergh in Inghilterra con commissione di
trattar una pace, che si publicava, che a questa Cesare era
solicitato da Sassonia, et che anco alcuni delli ecclesiastici hanno
fatto lo stesso.
Ci sono avvisi qui, che resti disfatto delle sue truppe per manca-
mento di paghe il marchese di Jegherendorf; ma non si confer-
ma, né viene tenuto qui per vero l’accordo del principe
Gabor, almeno non si vorrebbe, che fosse.
Ha il Re havuto avviso, che Tilli retiratosi dal Berghstrat
haveva preso altro camino né si sapeva il fine, si dubitava
che volesse far un torno, pigliar qualche picciole piazze,
et attaccar Heidelbergh per di dietro perché don Gonzal di
Cordova era andato al medesimo posto di dove Tilli era
uscito dal Berghstrat. Altri però credevano, che andasse per
assicurar le terre di Magonza, o per far testa alla
venuta del duca di Bransvich.
Non sanno più che promettersi questi signori della risolutione
d’Inghilterra et principalmente non sanno che sperar dei loro
affari in quella corte. È partito il Borela avocato
della compagnia con instruttioni secrete verso Londra;
ma per quanto ho potuto penetrare non tali, che debbino 
--- page 022r---
 servire a dar quel contento, che si ricerca, mentre publi-
camente alcuni di quelli della camera di Zelanda in
particolare dicono, che non bisogna ceder alle preten-
sioni perché ceduto si pretenderà sodisfattione a nuove
pretensioni, che si faranno risorger, et che bisogna star
saldi. Di ciò resta scontento questo signor ambasciator Carleton
parendoli, come mi disse, che ’l male habbi ad incanche-
rirsi, et temendo, che non segua qualche inconveniente.
Quanto resta scontento questo Ambasciatore tanto par che rimanghi
scandalizato, et disgustato quello di Francia, et principalmente
quelli della Natione, che sono catholici, per haver come dicono
scoperto, che vasselli armati (alcuni dicono doi altri
quattro) siano già in Tessel con qualche doi milla soldati
fuggitivi dalle compagnie per andar con officiali presi pur
o più tosto eletti di persone però non di gran isperienza,
et che vadino alla Roscella con monsieur della Nua
figlio di quello, che primo fu che condusse li reggimenti francesi
in questi paesi. Si afferma anco, che sotto mano dai proprii
magazini publici dei signori Stati siano state levate pol-
veri, corde, moschetti, altri apprestamenti tali, et anche
qualche pezzo di artiglieria. Non si sa se l’Ambasciatore
(ch’è della religione riformata) n’habbi scritto al Ee;
ma in effetto la verità è che a me è stato detto per
certo che con le genti, et provisioni sudette vi vadino doi 
--- page 022v---
 vasselli. Favoriscono questi signori quanto possono a quel partito
perché non vorrebbono, che fosse depresso; ma molti vorrebbono
bene, che se ne astenessero per non essacerbar maggiormente
la Francia; anzi tentassero con sodisfattioni convenienti obligarsela
riconciliarsi con essa, et farsela amica; et insieme l’Inghilterra per
haver questi doi appoggi così potenti favorevoli alla
conservatione di questi paesi.
Sono questi signori per publicar un rigoroso editto contro giesuiti
perché escano fuori di queste Provincie; il che doveranno fare iesuiti sei giorni doppo la publicatione, che non obedendo
o ritornando, presi, saranno condannati a pagar la prima volta
per il meno seicento fiorini; la seconda il doppo, et dove-
ranno haver la frusta, et esser banditi, et la terza
saranno castigati di maggior pena nella vita con confisca-
tione di tutti i beni, come per turbatori del publico riposo.
Quasi egual pena sarà ingiunta a chi li riceverà in casa.
Prohibiranno le colette, che catholici facevano de denari per
inviar fuori del Paese per elemosine, o per altro; medesimamente il tenir
figlioli fuori di queste Provincie nelli collegi, et scuole de’
iesuiti, et nei paesi principalmente dei Spagnuoli.
Anco a detti catholici in particolare par che si vogli restringer con
essecutioni di emenda in virtù de’ vecchi placart l’esser-
citio della nostra santa religione non tanto nelle case proprie, che in
quelle de’ ministri de’ principi. Alcuni sono notati; ma 
--- page 023r---
 ancor non si è venuto ad alcuna dichiaratione, o sententia dal ma-
gistrato. Temono nondimeno essi catholici, et modestamente si com-
piangono di restar privi di quella consolatione spirituale, che
tal volta havevano nella casa del signor principe di Portugallo
cognato del signor principe d’Oranges; et principalmente in questa
della Serenità vostra di quello seguirà le ne darò riverente conto.
Ma tutto parmi sia fatto per dar freno con tal esempio all’
insolenza delli arminiani, che non lasciano di far nuove
conventicole, et di tumultuare.
Sono state messe alle stampre diverse delle lettere intercette, et manda-
te dal conte di Mansfelt a questo Re, con qualche dichia-
ratione, et il libro è intitolato Cancellaria hispanica
ne mando uno qui aggiunto per quelli dell’Eccellenze vostre che
havessero gusto di vederlo. Et a vostra Serenità et all’Eccellenze loro
auguro con ogni humil riverenza felicissime le prossime
santissime feste di Pasqua. Gratie etc.
Dall’Haya li 14 marzo 1622
di vostra Serenità
humilissimo, et devotissimo servitore
Christofforo Suriano

--- page 023v---


--- page 024r---


--- page 024v---
Al serenissimo principe di Venetia
n° 376 sola
