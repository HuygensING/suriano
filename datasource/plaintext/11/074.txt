
--- page 391r---
2da
n° 447 comincia 446
Serenissimo Principe
il principe d’Oranges accompagnato dal fratello, dal conte
Ernesto di Nassau, dal duca di Bransvich, et da altri
principali signori della corte, et capi delle militia partì mercordì
mattina alle 5 hore alla volta di Dordrecht, havendo
fatta marchiare la sua compagnia di guardia un’hora
prima. Fu la sera nanti la detta città di Dort
ove diede ordine a tutte le cose, sendo capitate su
quell’acqua nelle barche settanta cinque compagnie,
le amunitioni, et tutti altri apprestamenti proprii per
sforzar una piazza. La mattina del giovedì doi
hore innanti giorno il signor principe Henrico partì
alla volta di Breda per accompagnarsi quivi colla
cavallaria, et dicono che con lui siamo andati molti
cavalli de’ carrettieri, havendo imbarcati li carri
et il signor principe Mauritio il doppo desinare seguitò
il suo viaggio colla scorta oltre altri piccioli vasselli
di quattro navi da guerra; non si sapendo però il
camino, che habbi preso. La stessa notte, et il
giorno seguente gelò, et il sabbato il gelo fece
forte, et fermo, et non havendosi havuto altro avviso 
--- page 391v---
 si è fatto giudicio, che sua Eccellenza sia passata avanti. De tre
luochi si parla, ma tutto per discorso. Alcuni dicono
di Anversa, altri di Ulst, o il Sasso che sena la
riviera che va a Gant in Fiandra. Di Anversa
non si ha tanta sicurezza; ma delli doi altri luochi
si è parlato assai: Ulst altre volte fu surpreso
dall’Eccellenza sua, ma poi con furioso assedio ripreso dal già
arciduca Alberto mentr’era ancor cardinale; et come
quella piazza servirebbe a metter in contributione
quasi tutta la Fiandra; così il Sasso, ch’è come una
chiusa darebbe largo campo ai signori Stati di correr
tutto il Paese, et levar pur cotributioni di Fiandra
mettendo in acqua quel continente fino a Gantes.
Ogn’hora si aspetta avviso se sarà, o no successa
l’impresa; et perché sua Eccellenza vi è andata in persona
si giudica, che sia per cosa ben sicura, et concertata.
L’inimico ha la più gran parte delle sue genti all’alto verso
il Rheno. Il marchese Spinola, et il conte Henrico di
Bergh si trattenevano all’intorno di Rurmonda, don
Gonzales di Cordova più ad altro; et verso 
--- page 392r---
 il vescovato di Munster si era tirato il baron di Anolt
et in Brabant, et Fiandra, non vi erano, che l’ordinarie
guarnigioni, come appunto portavano gl’avvisi.
Del marchese Spinola con lettere de’ 25 novembre me
avvisa il Pasini, che la passata settimana doveva tornar
a Brusseles, et in conformità m’è stato detto hier
mattina, che già vi era arrivato: con tutto ciò
si stima, che sua Eccellenza facilmente possi conseguir il suo
intento massime non presuponendosi, che come ho detto
habbi fatto il viaggio, che non habbi intelligenza
nella piazza, che deve attaccare.
Da che il signor principe Henrico tornò al’Haya mai si è
parlato d’altro, che del viaggio, che doveva far il
signor principe Mauritio, et di una surpresa. Se ne
sono fatte publiche preghiere. Si sono alla scoperta
veduti imbarcar quaranta piccioli canoni della nuova
inventione di sua Eccellenza da far marchiar in campagna
altri pezzi maggiori, scale, ponti, petardi,
zappe, et simil altri stromenti di che per necessità
bisogna, che l’inimico sia stato avvertito; onde 
--- page 392v---
 tanto più si giudica, che la cosa sia stata maturata, et
condotta per via d’una ben sentita intelligenza.
Fino a quest’hora, ch’è nanti la notte non hanno
li signori Stati havuto avviso alcuno, et cominciano a
meravigliarsi colla speranza però sempre dell’
essito buono. Se intenderò alcuna cosa prima del
partir dell’ordinario per Amsterdam non mancarò di
aggiungerlo colla mia solita riverenza.
Mi manca il mio dispaccio delli 11 del passato non mi
essendo capitato né per via di Colonia, né per via
d’Anversa, et pur tutti hanno ricevute le sue lettere
mi dolerebbe se vi fossero state lettere publiche
per il mancamento al servitio di votsra Serenità.
Con queste mando le replicate di hoggi otto n° 444 fin 445. Gratie etc.
Dall’Haya li 5 decembre 1622
di vostra Serenità
humilissimo, et devotissimo servitore
Christofforo Suriano

--- page 393r---


--- page 393v---


--- page 394r---


--- page 394v---
Al serenissimo principe di Venetia
2da
n° 447 comincia 446

