
--- page 177r---
2da
n° 406 comincia 405
Serenissimo Principe
con lettere de’ 27 del passato scritte di Brem dal dottor Camerario
a questo signor conte di Solms maggiordomo del re di Bohemia,
(che me l’ha communicato) s’intende la disolutione della
dieta de’ principi della Bassa Sassonia. Detta Dieta è stata
tenuta a Lunenburgh, et in essa accordato di dar unitamente
a sua Maestà cesarea 14 mesate di sussidio; ma con le seguenti
conditioni.
Che resti acquietata la guerra dentro l’Imperio.
Che l’Elettor palatino doppo una debita sommissione sia lasciato
nell’intero, et pacifico godimento delli suoi stati, et dignità
senza inovatione alcuna; et che doppo una valida perpe-
tua oblivione la pace sia restituita all’Imperio.
Che li gravami dell’Imperio, quelli spetialmente che sono alla
possanza di Cesare siano quanto più presto terminati.
Che la pace della religione, et politica sia di nuovo confir-
mata dalla Maestà sua imperiale.
Che li stati protestanti siano assicurati di non poter esser
molestati, né inquietati nel godimento dei bene eccelsiastici
che possedono; et che sua Maestà loro concedi indulta,
et conservatoria già tanti anni sono in vano ricercati
et caso, che queste conditioni tutte, o alcune o parte
non siano accompite, li stati della Bassa Sassonia non
intendono esser obligati all’osservanza del deliberato,
et di questi 14 mesi di contributione, che hanno accon-
sentito. Tale scrive il Camerario esser la sostanza
del risoluto dalla detta Dieta; a che si tien per fermo, 
--- page 177v---
 che l’Imperatore non sia per assentire; anzi l’ambasciator di sua Maestà cesarea
ch’era stato ispedito a’ detti principi, et convocati per il sussidio
sudetto, ha tentato di divertir una simile deliberatione;
ma in vano; onde tenendo in commissione di passar al re
di Danimarca, che come duca di Holstein è intervenuto
per commissarii alla Dieta, comprendendo, che vano sa-
rebbe stato il tentativo di rimoverne quella Maestà
haveva risoluto non far il viaggio.
Per Brem era anco passato di ritorno dalla corte imperiale
l’Ambasciatore, che detto re di Danimarca haveva spedito a
Casare per far ufficio con sua Maestà per la pace, et per la
restitutione al nipote del suo; et professava restar
molto disgustato delle risposte havute; comprendendosi
molto bene, che tornava senza frutto della sua
ambasciata.
Qui è stato risentito dai ministri del Re, et dalla Regina
in particolare, che ’l duca di Sassonia nelle sue lettere scritte
all’Imperatore per secondar la detta ambasciata ricercando anc’
egli la Maestà sua cesarea per la pace, et per la restitutione
habbi aggiunto nelle dette lettere, che haverebbe
il Palatino cesso alla corona di Bohemia.
Si parla di detto duca di Sassonia, che vorrebbe pur accom-
modar li disgusti, che passano tra lui, et l’elettore
di Brandemburgh, et che sendo la moglie gravida
di esso di Sassonia habbi già invitato Brandeburgh
al battesmo; che habbi accettato, et che si sia offerto 
--- page 178r---
 di andarvi in persona, non si sa che fine habbi il duca di Sassonia
con questo estraordinario si dubita, che vogli ingannare in
qualche maniera il Marchese, ch’è giovane, et che non
ostante l’esser cognato del re di Bohemia si è sempre mostrato
come neutrale hora sotto pretesto del ducato di Prussia,
o sotto altro nome, et come neutrale vive anco presso
di lui nei suoi stati il duca di Simer fratello della
Maestà sua o et più si dubita dell’inganno mentre non
si vede apparenza, ch’egli punto si sia staccato dal
tener il partito di casa d’Austria.
Il danno seguito alle genti del duca di Bransvich non
riesce colla continuatione degl’avvisi sì grande come
fu risentito alle prime novelle. Egli ridottosi appresso il
Re haveva concertato di seguitarlo colle sue truppe
sua Maestà et Mansfelt erano partiti le lettere portano verso
Alsatia. Il mancamento de’ viveri, et la carestia per
consequente di tutte le cose in quel Paese ruinato hanno
fatta far la risolutione. Vi restavano le truppe
poste sotto il commandamento del general Veer, et si
credeva, che sua Maestà passasse per far qualche impresa
dicevasi, che tiravano verso la Baviera, et le lettere
di Colonia ultime hanno portato, che d’Alsatia
sarà passata nel paese di Lucemburgh; ma questo
avviso non l’hanno quelli del Re, né meno il signor
ambasciatore d’Inghilterra onde con curiosità si sta attendendo
quello ne seguirà.

--- page 178v---
Dicono, che ’l duca di Bransvich dovesse fermarsi all’intorno di
Oppenheim a fin di tener in briglia don Gonzal di Cordova
perché le sue genti non tornassero a rimettersi con quelle di
Tilly.
Quattro compagnie di cavallaria del baron di Flechtestein che
le levò verso il paese della Marca per il marchese di Bada
giunte al campo del Re hanno ricercata sua Maestà di
esser assicurate per cinque mesi di paga, cominciando
dal giorno, che furono levate. Non ha ella voluto
acconsentirvi, ben di andarle pagando del servitio che
faranno doppo arrivate appresso di lei; né li cavallieri
volsero accommodarsi. Hebbero la loro licenza di
partire, et prendendo passaporto di Tilly per ritornarsene
alle case loro; glielo diede; ma come furono in poter
delle sue forze li disarmò, et levatigli anco li cavalli
a piedi li constrinse a partire, et andarsene, dicendo,
che ’l passaporto non doveva servir, che per le lor sole
persone.
Non si trovando il conte di Levenstein resta però confirmata
la sua morte, et già n’è stato dato l’ultimo avviso
alla moglie, la quale ha havuto promessa da questa
Regina, che non sarebbe abbandonata da lei, ma
che sempre la tenirà presso di sé; con che la povera
signora resta alquanto consolata.
Anco il conte di Stiron bravo, et savio cavalliere del reg-
gimento del duca di Bransvich fu creduto anegato 
--- page 179r---
 ma si è doppo inteso, che habbi batuto sei cornete di
Crovati, l’habbi sbandate affatto, et guadagnate
anco le cornete.
Il maggior danno havuto nel campo di Bransvich è stata
una voce che corse, che ’l duca fosse morto, che
messe in fugga, et in dirotta ogni cosa; ma intesosi poi
da alcuni, che viveva, sparsa la voce si sono molti
tornati a riunire, che non molto lontani si erano salvati
nei vicini boschi.
Il colonello Kniphusen fu nella folta ferito, et prese
egli l a via di Francfort, ove si ridussero anco
molti; et Tilly ha fatto intender per parte dell’
Imperatore a quei cittadini, che non li lascino partire; ma li
ritenghino a nome suo; ma non si crede che siano per
accommodarsi a tal precetto troppo pregiudiciale ad
una città imperiale, et che ha professata sin qui neu-
tralità; che oltre alla nota di riputatione in che
caderebbe si soggeterebbe anco alla corsa, et ai danni,
che facilmente potrebbono aspettarne.
Non havendo prima fatto il vento proprio venerdì solamente
partì quel signor Pinaccher professor di Grunighen, che va
a trattar accordo coi corsari d’Algieri. Oltre le prime
lettere n’hanno scritto detti corsari anco d’altre, ecci-
tando alla missione, et dicendo che dovessero mirare,
et risolvere se volevano, o non la pace, et parti-
colarmente ricercavano a questi signori di haver dieci turchi 
--- page 179v---
 che si trovano depositati a Malta in mano di quel Gran
Maestro per parte del console di Aleppo Pavoni, quello,
che ultimamente era a Venetia stato sequestrato al Laza-
reto. Doverà detto Pinacher andar o mandar a
Malta. Prima passerà a Algieri per via di Marseglia,
ove l’attendono quattro vasselli da guerra, poi a Tunisi
a Calo, et a Susa per agiustar bene con tutti quei
corsari gl’interessi di questi Stati, et la sicurezza del
trafico per questi mercanti; et mi confermò sempre
più, che habbi qualche secreta commissione per trattar
con quelle genti a vantaggio di queste Provincie
contra li loro nemici; ma doverà valersene oppor-
tunamente, et secondo, che proverà la materia disposta.
Conduce seco doi suoi figliastri, uno dei quali è stato
doi volte capitano di nave da guerra di questi signori, et
da qualche discorso havuto da me con detto Pinacher
parmi haver scoperto, che ’l sudetto forse sarà impiegato
da quella parte. La missione di quest’huomo, et la
commissione, che tiene che si sa; et quella, che si
presupone in lui secreta non piace a questo signor Ambasciator
inglese, et m’ha egli detto, che a lui è stata celata
quanto più si è potuto da questi Signori tal risolutione
nominandola pregiudiciale al servitio non solo del suo
Re; ma di tutti li principi; et alla christianità
tutta. So che ne ha dato conto al Re suo signore.
Uno di questi passati giorni mi disse la Regina trovandomi 
--- page 180r---
 seco al passaggio, che haveva havuto lettere di costì dalla
signora contessa di Arondel, nella quale laudava, et magni-
ficava grandemente gl’honori, et favori, che riceveva
dalla Serenità vostra in testimonio, che aggradiva la sincerità
del suo animo, et la devotione fedele verso quella
serenissima Republica; onde mi pregava, che a nome di lei
dovessi render gratie alla Serenità vostra dell’honore, et
della stima, che faceva di quella dama, et che
come obligava tutta la Natione così (disse la Maestà sua)
io mi confesso obligatissima; et entro a parte dell’honor
che riceve madama d’Arondel. Io con termine
riverente promessi di far l’ufficio. Gratie etc.
Dall’Haya li 11 luglio 1622
di vostra Serenità
humilissimo, et devotissimo servitore
Christofforo Suriano

--- page 180v---
Al serenissimo principe di Venetia
2da
n° 406 comincia 405
