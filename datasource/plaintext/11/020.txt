
--- page 117r---
2da
n° 393 comincia 392 fin 393
Serenissimo Principe
la notte stessa del giorno di lunedì passato, che ispedii le mie doi lettere
n° 390 fin 391, che mando qui aggiunte in copia rivenne il signor principe
Henrico dal suo viaggio, et dalla sua intrapresa, che quanto alla
città d’Harental andò falace per mandamento di tempo; ma anco
per non haver saputo quelli, che n’hebbero la cura che furono i Francesi come promottori
dell’impresa, et che havevano la vanguarda ben condursi, et questi
attribuiscono tutto l’errore al colonello marchese di Cortumer, et
altri alla guide che di tre stradde che si haveva una più lunga
dell’altra, et una più scoperta dell’altra, et buone li condussero, sendo lì più breve per la più fangosa, et difficile; et anco un’hora
di camino prima, che di arrivar al luoco fecero smontar li
petardieri, et marchiar essi, et tutti gl’altri a piedi con fatica,
et pena grande, andando li soldati, et officiali ancora ben spesso
fino al ginocchio nel fango; in modo che et tardi, et stanchi
arrivorono al luoco designato, che in fine poi si risolsero di
non accarcarlo, accortisi massime, che quelli di dentro erano
stati avvertiti, et già havevano baricata la porta con doppia
terra, imonditie meschiate con paglia, et simil altra materia
onde stimorono proprio il ritirarsi senza metter il petardo
contra la volontà di molti, che lo volevano, et dicono, che si
poteva farlo: in tanto venendo il giorno chiaro quelli di
dentro tirorono tre o quattro colpi d’artiglieria da quali
restorono ammazzati sotto i cavallieri tre cavalli. Il giorno
seguente partiti di là si condussero al Demer passorono essa
riviera, et hebbero contrasto per la presa di un castello vicino
della soldatesca, che vi era dentro, la quale non volse così tosto
rendersi, anzi andò sparando delle moschetate a furia
a quelli, che pensavano farli render. In fine fu constretto il signor
principe Henrico far condur sotto tre pezzi di artiglieria
che soli haveva levati di Breda havendosene fatti da Dort 
--- page 117v---
 andar altri per altro camino come scrissi per dar gelosia all’inimico
et aspettorono più di cinquanta colpi prima che di volersi render
che in fine fu con patto di esser salve vite, et di andarsene con
le loro armi, et bagagli, et il resto nel castello fu messo a sacco
et in questa fattione furono ammazzati un sargente della
compagnia del signor principe Henrico, et doi altri soldati, et sette
over otto feriti, et di quello del castello doi morti et qualche
feriti. Et il signor principe Henrico si è valso in questa occasione
del colonello Milander, che ha dato segno di vivezza di spi-
rito, et di valoroso intendimento il che m’è stato riferto da
diversi di questi signori ritornati. Doppo fu divisa la truppa
in tre. Il signor di Marchet da una parte. Il capitan Tomas Viller
di cavallaria con il baron di Potlis ambidoi bravi soldati dall’
altra, et per terza il signor principe Henrico. Li primi andorono
abbruggiando, et saccheggiando fin sotto a Brusseles, et a
Malines, et particolarmente furono fatti prigioni alcuni borghesi
della stessa città di Brusseles, che erano usciti per curiosità per
veder il fuoco all’intorno, et poco rispetto hanno anco
portato alle chiese, et luochi sacri, et particolarmente gl’Inglesi,
che si vestirono anco in gran parte con habiti sacerdotali
dando benedittioni, et maliditioni con un asperges in mano
alli generali et ufficiali che li trattavano, et pagavano bene
et così alli vivandieri, che vendevano a buon mercato et
a caro prezzo li viveri fu licenza militare, et insolenza ordinaria
repressa poi dai capi alla meglio. Il signor principe Henrico
corse fin sotto Lovania, et tanto vicino, che quasi si poteva
conoscer sopra li rampari una persona in faccia, divertendo
sua Eccellenza l’estorsione, et il far torto a genti di chiesa, et alle
stesse chiese ancora, ordinando, che ne fossero salvate dal
fuoco già accesovisi dentro mostrando in questo con sua laude 
--- page 118r---
 la bontà del suo animo. Dalle mure di Brusselles si scopriva
tutto all’interno il fuoco posto da per tutto in ottanta villaggi
in circa alcuni tutti consumati, altri qualche casa, et molti ne
sono stati preservati con qualche recognitione, et con promessa
di pagar contributione. Il maggior danno è stato fatto
da quelli, che erano sotto al commando del signor di Marchet
luocotenente generale della cavallaria. Furono fatti da
doicento prigioni ma promettendo alcuni per gl’altri sono stati
licentiati, et quelli condotti a Breda in numero di 60.
Il rumore fu presentito tanto in tempo, che hebbero tempo
li principali, li frati, et monache di guadagnar il vantag-
gio di ritirarsi in salvo a Brusseles, et a Lovania. Quelli
di Brusseles in particolare hanno sgridato grandemente contro l’
Infanta, et il marchese per quello ch’era avenuto, et per il peg-
gio, che poteva succeder; anzi tutti che sono retornati affer-
mano, che se havessero havuti ancor tre milla fanti di più
potevano così facilmente correr, et butinar dentro la città di
Brusseles, come hanno fatto nel contorno, et l’istesso anco
haverebbono potuto far in Lovania, questo anco è stato
affermato dal signor principe Henrico al signor Principe suo fratello
il quale si mal contenta, che l’impresa l’impresa d’Harental sia andata
falace. L’Infanta, et il marchese surpresi da questa
corsa restorono assai confusi, et particolarmente per la voce del popolo
che mostrava risentirsi, et procurorono di speditamente dar
ordine di ammasso di gente per veder pure se si poteva
impedir la retirata delle genti dei signori Stati, et come al primo moto havevano commandato al conte Henrico
Vandenbergh di tornar a dietro, et non proseguir il viaggio
designato di andar a batter il duca di Bransvich, così
seguì, ma ne anc’egli fu a tempo con tutta la diligenza, 
--- page 118v---
 che usasse di poter far alcuna cosa in pregiudicio di queste truppe
onde in un medesimo tempo hanno cavati questi beneficii di far
conoscer a Spagnoli che anc’esse sanno trovar il tempo di farli
del danno, et della vergogna, far diversione al travaglio, che
pensavano dar a Bransvich con retirarsi elle medesime in
salva guarda.
Il conte Henrico Vanden bergh è ritornato a ripassar il Rheno met-
tendo il ponte presso Reimbergh conducendosi dall’altra parte
a Bisilich vicino a Wesel, dove ha fatto alto, et faceva accom-
modar un ponte sopra il Lip non sapendosi ancora con qual
disegno.
Lipstat resta presidiato con 800 fanti in circa 600 sono messi in Ham
et in Zusten 250, et nelle dette 3 piazze vi sono munitioni,
et viveri a sufficienza, et tutto a spese dei signori Stati.
Doppo ’l ritorno qui del signor principe Henrico si è cominciato, et si
continua a dar ogni buon ordine per il sortir in campagna
quanto più presto, et si vedrà esser l’occasione, et esser eccitati
dall’inimico; et di già si è deliberato di levar li quattro
milla fanti nominati Wartghelders per metter nei presidii, et
levarne per la campagna le vecchie compagnie.
Si ha avviso, che ’l duca di Bransvich habbi passato il Wesar senza
impedimento, se ben la passata settimana corse una voce che
havesse rotte 6 compagnie di cavalleria, et 13 di fanteria
del baron di Anolt; ma non si è verificato. Doveva esso
Bransvich a Echelsheim trovar li tre milla fanti scritti,
che erano levati da uno di quei Drossat del Duca suo
fratello, che gl’haveva l’anno passato fatto tanto danno
nel dissipar le sue genti, et questo par che facci il detto
Drossart a sue proprie spese a fine di far la pace
et accommodarsi con detto Principe: tuttavia vi è qualcheduno 
--- page 119r---
 che par che credi, che ’l Duca fratello di esso duca Christiano
facci sottomano la spesa, et che concorri all’assistenza di lui anco
il re di Danimarca.
Del Re palatino si sa, che ha fatte levar le genti di Leopoldo dall’
assedio di Agheran doppo sette giorni, che vi erano stati sotto
sentendo, che ’l Re, et Mansfelt andavano al soccorso, et
viene scritto, che si sono retirate con disordine tale, che hanno
lasciata parte dell’artiglieria, et qualche amunitioni, et bagaglie.
Don Gonzal di Cordova si era retirato a Oppenheim, et Tilly
verso le montagne all’interno di Helbrun per unirsi come dicono con altre truppe, che li manda il duca di Baviera
et si teme, che queste vadino contra Bransvich di più che ’l
duca di Sassonia da un’altra parte, et da altra il baron di
Anolt siano per far l’istesso.
Detto Duca colle genti colle quali era partito, colli 3 mila fanti, che
dovevano congiungersi seco, et con altre levate, che aspettava
si faceva forte di dover haver insieme da quindeci milla
fanti, et sei milla cavalli. Seco ha condotto prigione
quel canonico Bucolt consigliero dell’arcivescovo di Colonia
et doi iesuiti. Questi particolarmente incatenati come prigioni
et da pochissimi è trovata buona l’attione anzi in generale
riputata tirrannica; iscusano però l’andare; et si starà
attendendo, come lo sfogarà contra il vescovo di Wispurgh
havendo disegno di passar, et attaccarlo nel suo stato,
et forse è con il consentimento del re di Bohemia sendosi
sempre dichiarito quel prelato nei consigli, et nelle attioni
inimico alla Maestà sua.
Qui si è havuto avviso che ’l duca di Baviera col mezo del duca
di Wirtimbergh habbi fatto saper al Re palatino, che 
--- page 119v---
 si assicuri, che se ben è vero, che gli era stata fatta offerta dell’eletto-
rato egli però haverebbe cesso ogni pretensione; non desiderando
dar in questo mala sodisfattione a sua Maestà il che m’è stato anco
confirmato dal signor ambasciator d’Inghilterra dicendomi, che ’l fine del duca
di Baviera non era tutto per affetto di carità; ma perché vedeva
che più tosto Spagnuoli portavano all’elettorato il duca di
Naiburgh, et che se esso havesse voluto sostentarsi era un
rendersi inimico il Re suo signore, et qualche altro Principe inte-
ressato con il re di Bohemia.
L’ambasciator di Francia ha data parte al signor principe Mauritio della presa
di Royan facendo qualche condiglienza, che ’l Re vi havesse
trovato dentro un nipote del marchese di Contumer, et un
gentilhuomo estraordinario di sua Eccellenza.
Doppo essersi intesa questa nuova si è anco saputo che si trattava
la pace; ma si nota la lunghezza con che si va procedendo
nel trattato di essa mentre viene scritto, che li deputati de
hugonotti partiti dal Re siano andati a Parigi, et di là
rimessi a monsignor di Diguieres; et qui viene affermato da
qualcheduno che può saperlo havendo padre, et fratello
consiglieri nella corte di Francia, che sarà bene il mese di
ottobre nanti, che sia seguita la pace, et che signori principali
ugonotti per li loro interessi, et perché il corpo della religione
in Francia non si accommodi senza la loro inclusione
in generale vanno protrahendo, et sono buona causa
di divertir tanto più questo l’essito di essa pace.
Non ostante quello che scrissi la passata settimana dell’iscuse
che faceva sparger il principe di Condè è restato in
suspeso nell’animo di molti il crederlo, et della sua
buona dispositione par che si siano scoperti segni assai contrarii
havendosi havuto avviso col mezo d’un luocotenente 
--- page 120r---
 d’una nave da guerra di questi paesi, che con altre tre erano alla
spiaggia di Bordeos per far scorta a vasselli mercantili, che
esso Principe oltre haver arrestato li detti vasselli mer-
cantili habbi tentato anco di voler far arresto delle navi
sudette di guerra. Li capitani delle quali s’iscusorono colla
commissione, che havevano dai signori Stati di far il solo servitio
di convoi, et assicuranza a detti vaselli di mercantia;
ma egli non si contentò fece venir a sé uno dei capitani
sotto pretesto di voler parlar seco et lo ritenne prigione
con dodici marinari venuti con la barca come per ostaggi
et fece, che esso Capitano scrivesse una lettera al suo luocotenente
perché si rendesse a fine di far col suo essempio che gl’altri anco
si mettessero in servitio di sua Maestà christianissima contra Rocelesi fu
constretto a scriver essa lettera con la quale essortava esso
Luogotenente et gl’altri alla volontà del Principe, il quale li mandò
a dire, che altrimenti facendo li haverebbe sforzati et fatto impiccar
il detto Capitano, il quale per chi inviò la lettera li mandò a dire
che non cedessero parlando nella lingua fiaminga. Detto
Luogotenente rescrisse al Principe che ben meritava il Capitano esser
impiccato poiché si era fidato di mettersi nelle sue mani
et che se l’havesse impiccato l’haverebbe ringratiato
perché questo sarebbe stato il suo vantaggio, che egli
sarebbe stato capitano, et che tutti erano risoluti di non far
altro servitio, che quello gli era stato commesso dai loro
patroni, et forzati haverebbono fatto tutto il possibile
per difendersi, et che in fine sapevano certo di haver tanta
polvere, et tanta corda, che haverebbe sufficientemente bastato
per gettar in aria sé stessi, et li vasselli. Inteso questo
il Principe, anco contra la volontà dei cittadini di
Bordeos che lo pregavano, et protestavano per il danno 
--- page 120v---
 che venivano essi a ricever per il trafico fece piantar il canone
sopra la riva, o sia fondamenta della parte di Bordeos che
riguarda al mare, et esso Luocotenente riferisce haver le
loro navi aspettati tre colpi, et poi essersi difesi con tirar
anc’essi contra la città imboccando qualcheduno dei pezzi
et servendosi poi della marea, et del vento doppo la perdita
di molti marinari erano scapati; et mentre durava il
conflitto, che durò fino al giorno seguente alcuni de’ vasselli
mercantili havevano scaricati prontamente qualche pezzi
di artiglieria sopra altri Inglesi, che anc’essi erano fuggiti.
Tale attione del Principe non è laudata ne anco dalli
stessi francesi, et l’ambasciator di Francia anco ne parla sobriamente
quattro erano li vasselli di guerra, tre sono arrivati in Zelanda
et dell’altro non sanno dar relatione se sia capitato in
poter del Principe, o pur se sia andato a fondo.
Hora il Luogotenente vorrebbe, et lo tenta, haver un vassello
per andar a far le sue vendette, et rifarsi come dice delle
canonate; ma resta moderata la sua vivezza dalla prudenza
del signor principe Mauritio, che gli dà buone parole. Gratie etc.
Dall’Haya li 30 maggio 1622
di vostra Serenità
humilissimo, et devotissimo servitore
Christofforo Suriano

--- page 121r---
Cut page

--- page 121v---
Cut page

--- page 122r---


--- page 122v---
Al serenissimo principe di Venetia
2da
n° 393 comincia 392
fin 394
