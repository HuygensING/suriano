
--- page 247r---
2da
n° 419 comincia 418
Serenissimo Principe
nel maggior colmo dell’ansia, et dell’attentione, con che si aspettavano
le risolutioni del conte di Mansfelt, et temendo, che havesse preso il
partito francese o fosse subornato, o trattenuto dagl’ufficii di
Bornonvil a nome dell’Infanta capitarono qualche avvisi
mercordì, che sollevorono assai, et messero in speranza la corte
che ’l trattato con Francia fosse rotto, che poco dubio vi fosse
che accordasse con Spagnoli, et che già a’ 22 del passato si fosse
incaminato a questa volta.
Per comprobatione di tutto
ciò capitò la sera di giovedì il mercante Doulbier con
avviso, che ’l Conte era in camino, et lo haveva veduto a
partire a’ 22 come di sopra perché havendogli la mattina alle
cinque hore presentate col Golstein le lettere delli signori Stati
immediate risolse il partire, et fece dar fuoco alle gute,
o cassotti de’ soldati, ai carri, et ad altri imbarazzi mettendo
anco l’infanteria a cavallo a fine di far il viaggio più
celermente. Quanto si godesse di questo avviso lo lascio
considerar all’Eccellenze vostre, et quelle inhoneste parole, che
si dicevano contro Mansfelt, gli ridondorno in altrettanta
laude, et applauso. La sera stessa che venne il Doublier
partì anco verso il signor principe Mauritio per darli parte di
questa venuta. Il sabbato poi seguente venne avviso
ch’egli giovedì fosse arrivato a Tilborch nella campigna
in Brabant non molto distante di Breda; l’avviso
fu portato da una guida, che ve lo haveva condotto
mentre il conte di Mansfelt si era trattenuto a Marville,
et là all’intorno aspettando la risolutione dei signori Stati
non volendosi muover senza lor sicurezza ancorché havesse
havute lettere del signor principe d’Oranges che lo eccitavano a 
--- page 247v---
 venire, le quali non li promettevano, né dichiaravano alcuna cosa).
Don Gonzal di Cordova si era messo in sito proprio et accom-
modato attendendo la mossa di lui per giungerlo in camino;
il che seguì domenica 28 del passato, onde fu constretto
attaccar la battaglia. Il giovane duca di Bransvich fu il
primo ad attaccare, come quello che haveva la vanguarda
tuttavia di Brusseles viene scritto, che sia stato Mansfelt
che habbi attaccato. Come si sia la meschia, et la fattione
fu sanguinosa da parte, et da altra con morte di molti
qui è stato riportato, che Mansfelt habbi ben batuto Cordova
ma le lettere di Brusseles, et qualche altre dicono, che
Mansfelt habbi havuta la peggio. Questo è vero, che
sendo durato il conflitto dalle cinque hore della mattina
fino alle 12 che era il mezo giorno delli 28 Cordova si
ritirò, et Mansfelt continuò il suo viaggio senza esser
seguitato, segno che Cordova non habbi havuto così buono
come si publica perché non haverebbe lasciato di seguitar
la vittoria. Il fatto seguì tra Vilers, Floreu, et Geblurs
distante sei hore di Brusseles. Et dalla detta piazza dove
seguì il fatto di arme si condusse come ho detto a Tilborch
in doi giornate poco più cosa stimata impossibile per
la lunghezza del camino. Da detto luoco per esser in più
sicuro si è risotto a Oosterhout commodissima terra ma
ben stanco, et afflitto egli, et la soldatesca che l’ha seguitato.
Havendo traversato per una parte del paese di Lieges quivi
sono restati alquanti de’ suoi cavallieri, et della infanteria
che non poteva più marchiare in un luoco nominato Peer
qualche voce è corsa, che siano stati batuti; ma non si 
--- page 248r---
 sa ancora meno che siano arrivati a congiongersi agl’altri;
si spera, et se ne attendono le nuove.
Il Conte arrivato a Oosterhout ha spedite lettere a Dordrecht alla
più vicina piazza pregando quei signori a provederlo di moschetti,
picche, et viveri, dicendo che venendo per servir alli signori Stati
in camino era stato necessitato dar battaglia a don Gonzal
di Cordova, et che havendo fatto il suo meglio per tirarsi quanto
più presto doppo il fatto nel Paese li soldati non potendo
far speditamente il viaggio con l’armi l’havevano gettate
per il camino. Per l’armi sarà immediate proveduto;
et quanto ai viveri, et rinfrescamenti già era stato inviato
fin venerdì un commissario a Husden onde haverà havuto
quella desiderava. Et se non sono partiti verso esso Conte
doi deputati delli signori Stati partiranno senza dubio hoggi.
Ancor non si può saper quante genti habbi perso, né
quante n’habbi condotte seco; ma si doverà presto
saperlo. La guida che venne qui ha riferto, che haveva
ben più de quattro milla cavalli con lui quando lo condusse
a Tilborch.
Dalla parte de’ Spagnoli si sa esser morto un mastro di campo nominato
Francesco Guevara, et un visconte d’Embri. Questi sono
li nominati, ma vi sono anco degl’altri molti, oltre
molti feriti.
Delle genti di Mansfelt non si nomina ancor alcun principal
capo, o officiale, solo si è saputo, che ’l giovane duca di
Bransvich è stato ferito di moschetata nel braccio
sinistro poco distante dalla mano; et perché non si vedeva
altro rimedio per scampar il resto del corpo se gli è tagliata 
--- page 248v---
 la mano con buona parte del braccio nel quale già era entrato
il spasmo, o come dicono qui il fuoco. Ai 2 del presente
è arrivato a mezo giorno a Breda condotto in letica
nel castello, et la signora contessa di Nassau sua sorella moglie
del conte Ernesto Casimiro partì hieri a quella volta per vederlo
non ostante, che si havesse speranza di vita.
Questi accidenti hanno intorbidata l’allegrezza, colla quale si
sarebbe sentita la venuta delle truppe di detto Mansfelt:
tuttavia sperano li signori Stati, che questo rinforzo possi
servir assai a solievo della città di Bergh sopra il Zoom
et sarà quando con esse, et particolarmente colla cavallaria si
possi impedir li viveri al campo dell’inimico, ch’è l’oggetto
principale al quale si mirerà per incommodarlo, et necessitarlo
anco colla stagione che si avvicina della vernata
ad abbandonar l’impresa.
Tutti quelli però, che vengono di Brabant, et le lettere stesse
da quelle parti, portano esser risolutione grandissima nel
Marchese, et tale nella serenissima Infanta, et nei Spagnoli di
voler haver quella piazza.
Per l’effetto che riverentemente scrissi la passata settimana alla Serenità vostra
che Spagnoli disegnavano per condursi al porto con fascine, o
salcicie, si travaglia al lavoro d’esse; ma intendo che
tutte non possono esser finite, che per la fine del presente
mese, et l’appalto è stato fatto per il valor di doicento
in trecento milla fiorini di esse salcicie. Si è come
ho scritto cominciato dalla banda di Steembergh a metterne
qualcheduno ma non si camina avanti se non pian piano.
Sarà pesante ognuna tanto, che vi vorranno quattro 
--- page 249r---
 huomini a portarla.
Hoggi otto verso le cinque hore appresso il mezo giorno havendo il
quartier d’Italiani, Valoni, et Inglesi cessato di attaccar quello
dei signori Stati di Inglesi, et Scocesi, Spagnuoli si sono mossi contro
il quartiero del colonello Fama, et fu il sforzo tale
che appressorono alla meza luna, et la presero, et viene
riferto, che quelli di dentro assediati pensorono ingannar
il nemico, et attirarlo sopra un elevata, che havevano
fatto poco discosto dalla detta meza luna, havendolo minato
ma non gli riuscì; onde preso il vantaggio con altrettanto
ordine, et valore si gettorono questi di qua sopra Spagnoli
et fecero sì bene, che li reietorono dalla meza luna con
morte di molti, dicevano le lettere scritte alli signori Stati più
di 400 et de’ suoi da 30 in quaranta, et durò la zuffa
dalle cinque la sera, come ho detto fino alle doi doppo
la meza notte; sendo peò li Spagnoli restati nel fosso della
medesima meza luna, havendo così avanzato terreno; come
tenteranno sempre di fare, perché mentre attendono
li soldati a scaramucciare, li guastatori vanno lavorando
dietro col beneficio della difesa de’ moschetieri; et così poco
poco avanzano; ma perderanno anco gran quantità di
soldatesca.
Fanno questi Signori tutto quello che possono per far preparatione di
denari per Bergh, et ne hanno già mandati.
Coi primi avvisi, che si sentirono di accordo dubitandosi se
Mansfelt fosse venuto o non haveva il Consiglio di Stato
risoluto, che si dovesse far levata di gente nuova
o fosse per espressa levata in Alemagna ai confini 
--- page 249v---
 o pur per mandar in Inghilterra con dar carico ai capitani inglesi
di riempir le loro compagnie, et augumentarle, in che non
sapevano però, che potersi prometter, mentre havevano sue Eccellenze
inteso come riverentemente ho scritto, che ’l re della Gran Bertagna
haveva fatta prohibitione, che gente non si levasse più dai
suoi regni. Hora non si crede, colla venuta di Mansfelt,
che haveranno più a far di questa levata.
Per gl’affari del Palatinato toccanti le trattationi di Brusseles
non si spera alcun buon effetto tirandosi in lungo la negotiatione
et in questo mentre si sa che Heidelbergh è stato assediato
et che essendo stata posta in Spira, in Germensheim, in
Worms buona guarnigione da Leopoldo, non solo detto
Heidelbergh, ma Franchendal, et Manheim, come sono
posti si può dir nel mezo non possono ricever alcun
soccorso; in modo che si crede, che ben presto si sentirà
che non ostanti le belle parole date al re della Gran
Bertagna le sue armi ne saranno cacciate; et gl’istessi
Inglesi dicono, che veggono molto bene, che Spagnoli, et la
casa d’Austria faranno molto più caso di haver il Pala-
tinato nelle loro mani, che l’amicitia del re della Gran
Bertagna, et che il re di Spagna in particolare è ben sicuro
di tirar più profitto dal timore che possi haver quella Maestà
d’entrar in una guerra, che dell’armar di lei verso la
Maestà sua catholica. Così parlano, et discorrono del mal
talento, che gl’istessi popoli portano alla persona del Re
et che un solo capo, che havessero potrebbe dar un gran
scaco o al Re, o al Regno, portandosi qui diversi lamenti 
--- page 252r---
 dagli istessi sudditi inglesi di quei popoli. Ma vostra Serenità deve haver
migliori informationi dal luoco proprio.
Qui aggiunto mando un disegno delle città, et assedio
di Bergh per quelli dell’Eccellenze vostre che havessero curiosità di vederlo
l’invio quale egli si sia: perché parmi haver inteso, che li
signori Stati non gustano, che esca fuori d’altra maniera. [Gratie etc.]
Dall’Haya li 5 settembre 1622
di vostra Serenità
humilissimo, et devotissimo servitore
Christofforo Suriano

--- page 252v---
Al serenissimo principe di Venetia
n° 419 comincia 418


--- page 250r---
In lettere dall’Haya numero 419
Amico spettatore. Havend’io già divulgata una certa carta dell’assedio di Bergh
sopra il Zoom, la quale io havevo fatta in gran fretta secondo l’instruttione di quelli,
che lungo tempo vi erano stati, et vi havevano habitato, et che giornalmente veni-
vano di là, tentando li mezi possibili con che io vi potessi servire. Hora trovando,
che la detta carta non era come si conveniva; ma che vi erano delli abusi, et
alcuni falli; per tanto non ho voluto lasciar di presentarvene un’altra
migliore, et più corretta, dalla quale si potrà evidentemente vedere l’intiera
situatione tanto di Berghes, di Tholen; come di tutte le fortificationi, ritrinciamenti
ridotti, et lavori della città; come anco il vero sito dell’armata dell’inimico
le sue trincere meze lune, et approcchi, sendomi ella così stata inviata da
Ter Tholen, et in essa annotati, et signati in tutte le sue parti curiosamente et
con diligenza grande; onde tanto più mi sono mosso a reiettar l’altra
mia vecchia carta; et presentarvi questa nuova; humilmente ricercandovi
di pigliar in buona parte la precedente, et a gusto quest’ultima.
Al fine dunque di non trattenervi molto con lunga lettura toccarò brevemente la situatione
di Bergh sopra il Zoom. Detta città è situata dalla parte di terra distante
6 leghe dalla città d’Anversa, et da Midelburgh per acqua 8 leghe, et è situata
prossima alla riviera della Schelda sopra una picciola riviera chiamata il Zoom.
Nell’anno 1577 fu la medesima città assediata dal signor Sciampigni, et la prese per
compositione, et nell’anno 1588 fu la medesima assediata dal principe di
Parma: tuttavia egli se ne ritirò senza prenderla.
Hora per venir al presente assedio essa città fu assediata alli 18 di luglio 1622. Doppo
haver lo stesso giorno il marchese Spinola presa per compositione la picciola piazza
di Steembergh, sendo le genti del Marchese state avvisate, che dentro a Berghes
vi era poca guarnigione pensorono farsi patroni del nuovo lavoro chiamato il
nuovo beckaff (cioè nuovo taglia gola) ma perché vi erano dentro di molto
arditi, et bravi cavalieri, et soldati da guerra a’ 23 di detto mese ne furono impediti.
Nel qual giorno di ordine del signor principe d’Oranges, et delli signori Stati Generali
vi entrò molta soldatesca, la qual incontinente sotto al commando del signor
Rihoven fece molte sortite, facendo molti fatti d’armi, et molte opere nuove
fuori della città. Inoltre vi entrorono anco li nobili signori Fama colonello,
il conte Alberto di Nassau, il signor Hinderson colonello, et ben 36 compagnie delle
loro genti: di modo che il numero di quelli, che vi entrorono fino allhora fu
di più di cinque milla fanti senza contar li borghesi, insieme tutti quelli
che giornalmente sono quivi mandati. Così anco è arrivato nella città
et nel paese di Tholen gran numero di soldati (ch’è tutto pieno di
ridotti, et fatto a lungo con una trincera) per la sicurezza maggiore
del Paese.

--- page 250v---
Seguitano le dichiarationi delle annotationi, et numeri
messi in questa carta.
1. Camino per il quale il Marchese venne verso Berghes sopra il Zoom doppo
haver presa per accordo la picciola città di Steembergh tirando il medesimo
giorno verso Berghes.
2. Il porto di Steembergh.
3. Il campo dell’Arciduchessa, che comincia circa il villaggio di Halteren a lungo
le montagne fino alla punta di Ponente della città, ove il marchese
Spinola tiene il suo quartiere.
4. Una motta chiamata il monte dei conigli, che per haverla il Marchese ha
fatto tutto il possibile a fine col mezo d’essa di accostarsi al porto
ma sendo ella fiancheggiata da molte fortezze, et principalmente da belo-
uardi del forte di mezo giorno segnato col n° 7 dove è stata fatta
una forte batteria per batter quella motta l’ha lasciata nello stato ch’
ella si trova.
5. Un nuovo forte fatto contra la detta montagna dei conigli.
6. Qui è stato altre volte (come appare) il villaggio chiamato il Poldre,
dove il campanile appar ancora anegato dentro il Paese.
7. Il belovardo nominato di sopra al n° 4.
8. Doi nove opere cornute.
9. Un belovardo, o contrascarpa situato fuori della città dalla parte di tramontana.
10. Tutto questo Paese è sotto acqua rispetto alle chiuse della città.
11. La porta di Woutsche insieme le grandi opere cornute chiamato il nuovo
taglia gola contra il quale il Marchese impiega il più gran sforzo.
12. Una meza luna della città. Questa non essendo ancor perfetta è stata
assalita, et presa in gran furia dal Marchese a’ 16 d’agosto di
notte intorno le undici hore; ma fu incontinente ributato fuori
et doppo l’ha anco ripresa doi volte: tuttavia è stato finalmente con-
stretto per la furiosa batteria delli forti vicini mettersi dietro esso Belo-
uardo. Questo combatto durò doppo l’undici hore di notte avanti
la meza notte fino al giorno.
13. Porta di Steembergh.
14. La porta del Bosco.
15. La porta di Baghine.
16. Il vecchio taglia gola.
17. Il vecchio porto.
18. Doi altre diche, o argini.

--- page 251r---
19. Il nuovo porto.
20. Le fortezze a lungo del Vosmar.
21. La dica, o argine di Tholen, proveduta a lungo con una trincera, et
molti ridotti.
22. Il kick inde pot, o discouri pignate. Dal quale fino al nuovo taglia
gola è fatta un’opera reale proveduta di tre gran belouardi.
23. Il cammino verso Burchvliet.
24. Il camino per Anversa.
25. La piazza di giustitia.
26. Il campo del Marchese sopra, et intorno il detto luogo, o montagna che
passa per di là con le trincere, et doi meze lune contro il nuovo
taglia gola; et di là verso il Levante congiongendosi con il Paese
afundato.

--- page 251v---
Dichiaratione del contenuto nella
carta di Bergh sopra il Zoom
nel n° 419 2da
