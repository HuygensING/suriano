
--- page 459r---
Prima
n° 459 fin 460
Serenissimo Principe
come appunto m’imaginai, così è successo, che li doi dispacci de’
16 et 23 decembre mi pervenero unitamente la passata settimana
doi giorni doppo l’ispeditione delle mie doi ultime lettere
457 e 458, che mando replicate colle presenti; ma quello
dei 16 era tutto separato sendo stato rotto da Malandrini
nell’Alemagna, et vi era una lettera publica della medesima
data, che non era tocca. Feci però communicatione del
contenuto d’essa a questi signori tanto per la sodisfattione
ricevuta dalla Serenità vostra della persona del signor ambasciator Berch;
quanto per la venuta qui dell’eccellentissimo signor ambasciator Morosini,
ch’ella sarebbe stata al più presto rappresentando la
diligenza, che sarebbe stata usata a tal effetto per
quella reciproca corrispondenza, che ben meritavano
gl’interessi d’ambedoi le Republiche; allargandomi
nell’ufficio sopra questi doi punti quanto seppe la mia
debolezza farlo. Li signori Stati mostrorono sodisfattione di
questo nuovo testimonio, che proveniva dal commandamento di
vostra Serenità, consolandosi, che fosse riuscito accettò il signor
Berch nel suo ingresso, et che speravano anco che
nella continuatione della sua ambasciata havesse cor-
risposto al concetto in che è qui tenuto di buono, et
discretto ministro; che delli honori ricevuti, et
delle accoglienze fattegli erano stati puntualmente av-
vertiti; onde ne ringratiavano humilmente vostra Serenità, et
promettevano, che non altrimenti haverebbono fatto 
--- page 459v---
 et conforme al loro potere all’eccellentissimo Morosini procurandoli
ogni honore, et ogni dimostratione di buon et cordial
affetto per comprobar la loro osservanza verso quella
serenissima Republica.
Doppo le aggiunsi il di più, che mi viene significato nelle
medesime lettere toccante l’inclinatione di sua Maestà christianissima, et de’ suoi
ministri di mirar con miglior occhi agl’interessi di queste
Provincie, et della promessa di rinovar li soccorsi soliti, et
sodisfar alli quattro anni decorsi. A che mi risposero,
che con lettere fresche di monsieur di Langarach havevano
havuta della volontà del Re assai pronta la dispositione
alli effetti; ma che si avedevano anco, che non tanto
a quella corte si fossero aperti con il loro ambasciatore, come
pareva da ciò che havevo detto che lo havessero fatto
con quello della Serenità vostra: onde haverebbono aspettato
con sommo desiderio l’effettuatione, et perché seguissero
quanto prima, come ringratiavano vostra Serenità di quello
che sinhora haveva fatto operar col mezo dell’eccellentissimo
signor ambasciatore Pesaro; così di nuovo la pregavano a voler
continuar li suoi amorevoli ufficii, che essi anco dall’
altro canto haverebbono solecitato con buoni
termini; et studiato a quello, che havessero in
corrispondenza potuto fare per accomplir al desi-
derio loro di servir la Serenità vostra. Poi mi aggiunse
il Presidente. Tanto, et sì grande è il bisogno 
--- page 460r---
 di questa Republica, che ben haverebbono desiderato li
signori Stati, che appresso la buona nuova di Francia, voi
ce n’haveste data un’altra, che la serenissima Republica per solievo
ci dasse un estraordinario; ma quello, che non potesse dirci
per hora, non servendo il tempo per non essersi scritto
che con l’ultimo dispaccio, speriamo, che a suo tempo
ci sarà notificata con altrettanta consolatione, et contento
quanto è il bisogno veduto, et conosciuto da voi
così bene, come da noi medesimi, che siamo nella strettezza
et attorniati da inimico così potente, come è il re di
Spagna. Molte altre cose andò dicendo il Presidente
per tanto più rappresentar il bisogno di queste di queste provin-
cie, et l’obligo, che haveranno a vostra Serenità per questo
bene, che provenirà dalla sua mano.
Io dissi, che
come m’havevano fatto ricercare, così havevo scritto
alla Serenità vostra la passata settimana. Et qui stimai pro-
prio di aggiungerle per appunto il concetto che
espressi al Magno scritto nelle mie lettere
n° 458, et fornito di dire presi licenza senza
aspettar altra replica. M’avidi bene che la vo-
levano fare, et che non hebbero tutto il contento;
ma tanto più caro riuscirà l’effetto, et la risolutione
di vostra Serenità di acconsentir alla loro instanza. Né
posso qui lasciar di dire colla mia solita riverenza,
et con ogni sincerità, che queste Provincie si trovano 
--- page 460v---
 molto allo stretto, et in stato di haver chi di buona mano
le soccorri, sapend’io certo, che l’inimico ha al suo ser-
vitio vintinove reggimenti di fanteria, più di cento
cornete di cavalleria, et da ottanta, o novanta compa-
gnie libere se non sono più, et cadauna vuol esser di 300
fanti l’una al meno. Non si comprende in questo
numero le genti di Anolt, che pur sono al presente
in Westfalia a cenni, et commandamenti dei Spagnuoli: li avisi
vengono pure, che Tilly sia per calare, et già era
ridotto nell’abbatia di Eischefelt, dove si dice habbi
investito un abbate cacciato già dal landtgrave
Mauritio di Hassia, et che dovesse proseguir avanti
per attentar altro contra detto landtgrave. Più
Anolt sul Vesar (sendo alloggiato lì presso colle sue
genti, et parte nella Westfalia) faceva con forte sopra
la detta riviera del Vesar, che vuol dire, chiuder
anco da quella parte il passo per caminar fino a Brem, et far anco per di là come una gran
trinciera contra queste Provincie. Don Gonzales
tiene si può dir il fiume della Roera; et il Rheno
al presente è quasi tutto in possesso dei Spagnoli, comin-
ciando da Manheim, se non più ad alto fino a Rees.
Quanto però habbino bisogno questi popoli di
difesa, et di esser sostenuti a fine che o non
cadino, o necessitati non pensino a qualche 
--- page 461r---
 accommodamento (da che nodimeno li veggo sin qui assai
alieni, et particolarmente Holanda, et Zelanda nel generale)
lo lascio alla prudenza di vostra Serenità. Il tempo può portar
mille accidenti perché depresse queste Provincie dalla
forza, et dalla fortuna dei Spagnuoli, non possono
aspettar gl’altri, che ’l flusso delle medesime armi
vittoriose, che li corri sopra. Con qualche honesto
straordinario sussidio mi hanno detto qualcheduni di questi signori
doppo esser stato nell’assemblea, potrebbe animare,
et dar spirito a queste Provincie, et sarebbe (volendo
così) in conformità del contenuto nell’aleanza al
nono capitolo. Io a chi mi discorre di ciò parlo col
medesimo concetto detto al Magno, et nell’assemblea,
et essi veggono bene, che proviene da mio pensiero,
ma sperano, et lo dicono, che altrimenti penserà
vostra Serenità, et che vorrà mostrar l’amor, che porta
a questi stati con segni più evidenti, et più chiari
della sua munificenza per sostenerli, et conservarli;
et così far il profito di lei tenendo qui occupato
lo Spagnuolo. Tanto è il mancamento che già
in gran parte le compagnie di cavalleria, et
infanteria d’ogni natione vanno creditori di
cinque mesi cercano denari. In Gheldria hanno
accresciute le impositioni sopra le consumptioni; ma
leggiermente. In questa provincia di Holanda 
--- page 461v---
 li deputati sono ultimamente partiti, con portar ai loro
principali il concertato di metter una nuova impositione
del centesimo denaro sopra le facoltà; et sono stati
incaricati assai perché ella sia acconsentita. Tentano
cavar denari per altra stradda; ma temeno di far
strillar da un canto il commun popolo, et dall’
altro di qualche grave disordine nelle truppe
et vanno pensando all’evitar gl’inconvenienti con
gran applicatione di spirito. Gratie etc.
Dall’Haya li 16 genaro 1623
di vostra Serenità
humilissimo, et devotissimmo servitore
Christofforo Suriano

--- page 462r---


--- page 462v---
Al serenissimo principe di Venetia
n° 459 fin 450

