
--- page 361r---
3a
n° 441 comincia 439
Serenissimo Principe
in conformità di quanto riverentemente scrissi la passata settimana
alla Serenità vostra nella mia seconda n° 438, che viene con
la prima replicate, et aggiunte a queste non
ho tralasciato di pensar a quei soggetti, che potessero
esser buoni per servitio di lei, et per esser uno atto al
commando delle sue militie tanto per attitudine all’
intelligenza della cavalleria, et infanteria, che per seguito
et ho trovato che vi sono diversi soggetti: di quelli
che servono alla serenissima Infanta per gl’interessi, per
gl’oblighi, et per il medesimo servitio non veggo, come
vostra Serenità possi farne stato, et sicuramente fidarsi, et pre-
valersi. Vi è il conte Henrico di Bergh cavalier princi-
pale conosciuto molto bene per riputatione dalla
Serenità vostra et dalle Signorie vostre eccellentissime, et perché è tenuto basso
da Spagnuoli; et ha ricevuti molti disgusti si potrebbe
fissar l’occhio alla sua persona quando non fosse legato
da altri interessi de’ beni che possede, da pretensioni
che aspetta, et trattenuto da altro spetioso titolo di non
voler mancar alla fede di cavalliere. Egli è cugino
germano del signor principe d’Oranges, che sentirebbe volon-
tieri, che fosse fuori delle mani dei Spagnuoli. Al servitio delli
medesimi vi è anco il conte Gio. di Nassau, che lasciò questo
partito per dispetto di esser stato escluso da un
colonelato, et l’amor della figlia del principe di Ligni, 
--- page 361v---
 che poi sposò a Brusseles, con disegno anco di haver li
beni che rotta la tregua si confiscassero della casa di Nassau
di che è poi restato ingannato; ma per servir in
capo non sarebbe così buono come il sudetto conte di
Bergh esperimentato signore, et ch’è luogotenente general della cavalleria.
Altri non saprei trovar da quella parte, et ambidoi sono
catholici.
Di questi di qua quattro mi par al presente, che fossero
proprii per le conditioni, che sono in loro per il servitio
di vostra Serenità; ma tutto sarebbe, come potessero esser indote.
Il principe Henrico è uno, per secondo il conte Ernesto
per terzo il signore di Marchet general della cavalleria et il
general Sicil inglese secondo colonello della sua Natione
et fù generale nell’assedio di Giuliers di 4 mila fanti.
Del primo già più mani di mie lettere hanno portato
non il desiderio, ma l’ambitione, che haveva di venir a
servir la Serenità vostra et che la sola guerra, et bisogno di
questi paesi ha fatto assopir per allhora il trattato
che del 1619, et 1620 era in piedi ben alle strette
et pur so che in lui vive la stessa volontà quando
la potesse metter in effetto. Questo ha dato già
assai a conoscer al mondo colle cariche havute
coll’impiego, che della personsa sua ha fatto il
principe Mauritio durante le passate guerre in questo

--- page 362r---
Paese, doppo durante le tregue nel soccorso di Bransvich
condotto da lui, nell’assedio di Giuliers, nel Palatinato
rotte le tregue nel viaggio, et scorreria fatta in Brabant
et in tutte queste ultime attioni, nelle quali con
prudenza, et vigilanza ha fatto conoscer, che la
scola, et la disciplina del fratello li è stata un buon
maestro, et l’affabilità, discretezza, et dolcezza di
humore di lui con la soldatesca, et con i capi di
militia lo rende amabile, et per consequenza si tira
dietro il seguito. In oltre vi concorre l’honor
della casa, la necessità, che havendo carica princi-
pale haverebbe questo signor Principe suo fratello di
assisterli, massime col concorso, et assenso delli
signori Stati, che servirebbe a gran profito di vostra Serenità
egli com’ella sa è general della cavallaria, ma in
molte occasioni è stato ordinato al commando anco
dell’infanteria.
Il conte Ernesto Casimiro di Nassau è qui marascial di
campo generale è signor di valore, di gran isperienza,
vigilantissimo, et conosciuto per tale in questi paesi. È
apparentato col duca di Bransvich havendo una
sua sorella per moglie. È governator di Frisia, ma non so
se volesse applicarsi al servitio d’altri havendo qui
moglie, figlioli, et tutte le sue commodità, et 
--- page 362v---
 forse pretensor di maggior carica di quella, che ha
non ardirò di dir di quella di sua Eccellenza quando vacasse; ma può
esser, che n’habbia nell’imaginatione qualche concetto.
Monsieur di Marchet è luogotenente generale della cavallaria di
questi signori huomo di valore, et di vivezza di spirito grande.
Oltre l’esser buon soldato, è anco stimato buon politico
sendo stato aggregato nel corpo dei nobili di Holanda
che prima non haveva, che titolo di forestiere, na-
scedo nel paese de’ Valoni. Ha buonissimo nome,
et haverebbe del seguito; ma per haver una carica
così suprema non mi basta l’animo dir che fosse pro-
prio, o che vostra Serenità vi fermasse sopra il pensiero.
è stato conosciuto in Inghilterra da più eccellentissimi signori suoi ambasciatori
il signor colonello Sicil, et qui il suo valore è molto ben
noto. Ha pensieri vivi, è buon soldato, et nemico dei
nemici di ambedoi le Republiche. Ha servito in
questi paesi più di vinticinque anni, et vi ha fatta
la barba bianca potrebbe condur della sua Natione,
et credo bene; che questo lascierebbe tutto per venir
a risieder nello stato di vostra Serenità ma non ho ancor tanto
che basta per dir assolutamente che fosse buono per quello
vostra Serenità lo vorrebbe, et per la condotta di un gran
essercito, come è propriissimo per condur a quello che
n’ho sentito per condur un reggimento.

--- page 363r---
Vi si puol aggiunger appresso questo di maggior sufficienza,
et attitudine il general Veer, che al presente è in Palatinato
che molti anni sono servo a questi paesi; et del quale
fa anco gran capitale il signor principe d’Oranges. Ha
isperienza, ha veduti molti assedii; qui però non
ha havuto già mai altra carica che di colonello.
Onde concludo riverentemente che li doi primi principe Henrico
et conte Ernesto sarebbono li più proprii per molti
rispetti per il servitio di sì gran portata, ch’ella
desidera si per la condotta che per il seguito, et per
l’honorevolezza. Intendono però l’Eccellenze vostre le con-
trarietà, che forse sarebbono facili a superarsi quando
colle conditioni il tempo portasse, che havesse in-
tentione di valersi di uno di essi, et credo, che per
l’inclinatione, et per l’honore, che ’l fratello prin-
cipe d’Oranges vederebbe volentieri in lui; et
per altri rispetti il conte Henrico sarebbe sempre
preferito nella licenza. Altre volte si trattò, ma
con altra carica inferiore, che si obligasse
di fermarsi sempre nello stato di vostra Serenità; ma questa
fu una della maggiori difficoltà, che credo con-
correrebbe anco nel caso, ch’ella gettasse gl’occhi
sopra di lui, ma con qualche conditione di tempo
che potesse tal volta riveder l’Holanda, se questo 
--- page 363v---
 fosse il servitio di lei credo si potrebbe fare; massime quando
il punto di poterlo havere si potesse spuntare, et
havendo potrebbe assicurarsi di esser ben servita.
Di altri in queste parti a dir la verità non saprei dirne
parola.
Il principe d’Analt è depresso et poi non
è stimato huomo per gran commando. Il conte di Holach
sta retirato a Embden anc’egli batuto dalla fortuna
et dalla disgratia dell’Imperatore senza seguito, et
senza haver di che del suo valore, et della sua
isperienza già la Serenità vostra n’ha havuti più avvisi.
Quegl’altri principali capi, che hanno servito in Bohe-
mia non corrono, che colla fortuna più tosto ne’
presenti tempi aversa, che favorevole, onde di
niuno di questi veggo, ch’ella possi far fondamento.
Tanto ho stimato mio debito significar alla Serenità vostra
in risposta delle sue lettere de’ 28 settembre, et mi
tacerò finché mi venga altro ordine da lei. Gratie etc.
Dall’Haya li 14 novembre 1622
di vostra Serenità
humilissimo et devotissimo servitore
Christofforo Suriano

--- page 364r---


--- page 364v---
Al serenissimo principe di Venetia
3a
n° 441 comincia 439

