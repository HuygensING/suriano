
--- page 037r---
Prima
n° 379 fin 380
Serenissimo Principe
in conformità di quello riverentemente scrissi la passata settimana a vostra Serenità
con mie de’ 21 dello stante n° 377 che mando replicate et il
378 con queste; ispedii all’eccellentissimo signor ambasciator Lando il pachetto
dell’Eccellenza sua, che venne sotto a mia coperta. Per anco non compar
il mio, che haverà corso sotto il mio errore. Doveva esser
dei 25 febraro, et quello, che ho ricevuto hieri è de’ 4
del presente con sole lettere particolari, et niuna publica.
Il martedì doppo la mia speditione partirono di qua doi genti-
lhuomini del conte di Swartzembergh ambasciator dell’Imperatore desti-
nato per Brusseles, et per Inghilterra per li negotii del Palatinato. Detto
Ambasciatore haveva pensiero arrivato in Colonia di condursi per
terra in Anversa; ma stanti le nevi del verno passato, et
le piove, che sono sopravenute, hebbe avviso, che in più
parti le stradde erano sotto, ondo risolve di pigliar il
camino dell’acqua discendendo il Rheno. Arrivato
a Nimeghen pensando passar avanti, non havendo passa-
porti di questi signori fu constretto trattenersi non havendo il
Governator di quella piazza voluto lasciarlo passar avanti;
onde ispedì qui per tal passaporto, confessando egli stesso
per la bocca de’ suoi gentilhuomini, c’hebbero esso passaporto
l’errore. Doveva trovarsi a Brusseles a fine di
quivi concertar la propositione dell’Imperatore, et passar poi in
Inghilterra, benché vi siano alcuni, che formano concetto
che può esser, che non vi anderà a fine di avanzar
anco di questa maniera tempo col mezo del negotio
dovendo andar, et rivenir proposte, et risposte.

--- page 037v---
Questo Re al presente vive antioso, et tutta questa corte curiosa
di quello, ch’esso Ambasciatore sia per proporre; et ben ho
scoperto dal Re medesimo et dal signor principe Mauritio con
occasione di visita, et di augurar le buone feste, che non
si vorrebbe né tregua, né suspension d’armi; ma ben una
buona pace (quando si potesse) con honorevoli conditioni
et sua Eccellenza mi disse principalmente che ancorché il re della Gran
Bertagna volesse acconsentir ad una tregua, o sia sospension
d’armi, che ella non la consiglia; et interpellando io l’Eccellenza sua
come potesse far di meno questa Maestà di condescendervi
mentre ha rimesso tutte le cose sue nel suocero, disse il
re della Gran Bertagna non ha che far con le truppe
alemane, et non credo, che il Re (parlando di questo
Principe) vi acconsentirà, et mostrò di stimar pochissimo quello, che farà il re d’Inghilterra
et cadé a dire ha bisogno questo Principe di esser aiutato
tuttavia non vi è alcuno, che gl’assisti, et parlò in modo
et con cenni tali, che inferì ai primi propositi, et al
desiderio, che dalla Serenità vostra sia fatta qualche cosa per lui.
Mi aggiunse nel discorso, che teneva per fermo, che
finalmente li signori Stati sarebbono constretti di assentir al paga-
mento delli novantamille fiorini tolti dal conte di Mansfelt
a credito dal mercante di Strasburgh, che tuttavia si
trattiene qui a tal effetto.
Anco il gentilhuomo del medesimo Conte sta pur qui solecitando
li aiuti ricercati; et ho inteso, che l’assemblea 
--- page 038r---
 di Holanda separatasi per le feste di Pasqua habbi portato
alle città le instanze et si spera, che ritorneranno li deputati
con qualche buona risposta. Il signor principe d’Oranges
diede ben segno di haver anc’egli qualche speranza
ma non tale, che mi habbi affermato assolutamente
che così prontamente sia per darsi qualche nuova
assistenza. Il Re solecita quanto più può questo
negotio.
Non si è verificato, che ’l vescovo d’Alberstat duca di Bran-
svich si fosse batuto con il baron di Anolt; ma ben
che quattro compagnie d’infanteria, et qualche 300
cavalli dell’elettor di Colonia fatti avvertiti, che
si trovassero da 300 cavalli in una terra serrata
levati per il conte di Mansfelt, et che dovevano andar a
congiungersi con il duca di Bransvich, et confidando
questi nella parola dei cittadini, che li assicurorono,
che venendo qualcheduni per travagliarli li havereb-
bono difesi, al contrario apersero le porte, onde
furono mal trattati, et disfatti; in tanto che il
Capitanio principale si risolse far testa per scapare
unendo sessanta cavalli, et riuscì per lui, et per altri
sedici il farlo; ma tutti gl’altri caderono sotto al
ferro. Saputo ciò dal duca di Bransvich con
termine prudente si consultò pigliando genti pra-
tiche del Paese di far un giro, et attaccar le truppe
dell’arcivescovo di Colonia con sicurezza di disfarle tutte.

--- page 038v---
Il luoco dove le truppe colonesi si trovavano non era
discosto dalla città di Lip, che poco più di doi leghe
ma il Duca fece il camino con 17 compagnie di cavalla-
ria, et qualche mille settecento in ottocento fanti
per più d’una giornata, et mentre quelli tenevano
occupati, et guardati i passaggi dalla parte opposita
vicina con buone sentinelle, egli attaccò per di dietro
havendo caminato tutta la notte in maniera che
quasi tutta la cavallaria fu disfatta eccetto trentadoi, o
trentaquattro restati prigioni insieme con tutte le
quattro compagnie d’infanteria, le quali vedendo
non poter resister all’armi forti del Duca ridottesi in
un cemiterio si arenderono. Prese le quattro bandiere
le ha mandate qui a presenter al Re per il conte di
Stiron, et la Maestà sua si compiacque di farmele hieri vedere
et ricevé da ognuno volontieri le congratulationi.
Una ha sopra una nostra Dama, et sant’Anna con
nostro Signore in mezo, un’altra un santo con un
moto che dice per cruces ad astra, et l’altra doi
senz’altro che pezzi di cendale uniti con colori
diversi.
Il conte di Stiron fu quello, che d’ordine di sua Eccellenza andò
ad accompagnar, et assicurar il baron di Flechstein
che deve far li mille cavalli per il marchese di Bada.
Rapporta detto Conte, che al partir suo il Duca si trovava 
--- page 039r---
 da trentasette compagnie di cavallaria, et più di 6 mila fanti
che aspettava et fanteria et cavallaria, et che ogni giorno
glien’arrivava, onde sempre più si faceva forte. Si
strinse però nelle spalle il signor Principe per le spese: tuttavia
mostrò sperar, che colle contributioni si sarebbe mantenuto.
Mi disse, ch’era partito per andar ad assediar la terra (che non
mi seppe dir il nome; ma che era sopra la Roera) nella
quale erano stati batuti trecento cavalli. Et si può
ben creder disse l’Eccellenza sua, che le darà di buone staffilate
in vendeta della vilania usata.
Il Duca ha nelle mani un corpo santo, che chiuso in una
cassa d’argento ha tirato fuori di Paterborn. La casa
l’ha batuta, et fatta moneta; et per il corpo aspetta, che
sia ranzonato per buona summa di denaro, et in tanto
lo conserva. Par che hora si dichi, che procedi un poco più destro di quello ha fatto per il passato
et vadi più pesato nelle sue attioni. Ha però fatto saper
al vescovo di Colonia, che per castigar, et far la guerra
ad un vescovo vi voleva un altro vescovo.
Del conte di Mansfelt si scrive, che si andava retirando
verso il Basso Palatinato, et che havendolo presentito
monsieur de Tilli, come prima pensava, et già s’era posto
in camino per andar ad attaccar per di dietro Heidelbergh
così ha mutato di pensiero, et è ritornato al primo posto.
Il Re si va mettendo ad ordine per esser pronto al partire quando
vegga il modo, et l’opportunità del farlo, et massime 
--- page 039v---
 se potrà haver denari da portar seco. Gratie etc.
Dall’Haya li 28 marzo 1622
di vostra Serenità
humilissimo, et devotissimo servitore
Christofforo Suriano

--- page 040r---


--- page 040v---
Al serenissimo principe di Venetia
prima
n° 379 fin 380

