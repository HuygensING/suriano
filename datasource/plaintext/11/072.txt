
--- page 379r---
2da
n° 445 comincia 444
Serenissimo Principe
havendosi tutti questi giorni a dietro parlato, che ’l signor principe di
Oranges, o il fratello dovessero di nuovo sortir in campagna, et
presentito poi, che forse ambidoi dovessero far il viaggio presi campo
da queste voci di passarne moto con sua Eccellenza, che mi affermò, che
teneva per certo di dover uscire; ma non sapeva dir il giorno se
appresso dimani, o doppo. Io le disse, che quando si fosse au-
guravo buon viaggio all’Eccellenza sua felice succcesso alle sue intraprese,
et per consaquente vittorioso ritorno con buona sanità; et
che questo le auguravo di buon cuore a nome publico, sa-
pendo, che ciò appunto era bramato, et desiderato per l’
interesse di queste Provincie, et per maggior gloria dell’Eccellenze sue.
Mi porse la mano, et mi ringratiò facendomi cortesi offerte.
In effetto come prima scrissi col dispaccio della passata settimana,
che tutte le cose si andavano apparecchiando per uscir; così le
provisioni si sono andate incaminando, barche sono appa-
recchiate in gran quantità a Dort su la riviera della Mosa
ogni barca, oltre altre provisioni ha ordine di haver sei
barile di acqua, camineranno insieme ponti di legno,
di paglioni, petardi, pezzi grandi, et piccioli di artiglieria
carri cavalli per tirar l’artellaria, et condur l’amunitione
in somma vi è tutto quello, ch’è necessario per una buona 
--- page 379v---
 intrapresa né ancor è palese il luoco. Alcuni dicono, che sia per
tirar a Dama in Fiandra perché preso quel luoco servirebbe
mirabilmente a metter in contributione tutta quasi quella Provincia.
Altri per altrove pur per contributione dalla parte, che riguar-
da alla Zelanda. Altri che sia per attirar le genti spagnuole dal
seguitar il conte di Mansfelt, et dar insieme fomento
all’amutinatione. Sono li amutinati per il presente, intor-
no a qurant’otto, et incontratomi coll’Eletto, che questa
mattina è arrivato qui egli stesso mi ha detto, che non
dubita punto, che la cosa seguirà perché sapeva bene l’alte-
ratione esser grande nella soldatesca del Re, et come
egli era venuto qui per pregar sua Eccellenza ad iscusarli
se havevano messo in contributione li paesi neutrali; che
sperava non havesse havuto male; così in Frisia era
passato il Sargente maggiore del squadrone, ch’è un
bressano di casa Lorana con 300 biglietti con nota sopra.
Chi voleva esser pagato in oro dal Re dei suoi avanzi venis-
se a Hus, et detti biglietti doveva farli sparger nella
piazza di Linghen, et altrove, ove è soldatesca spagnuola o
per meglio dire dal soldo del re di Spagna, non volendo
haver spagnuolo alcuno nel squadrone, essendo ultimamente 
--- page 380r---
 stati benissimo ingannati da uno che sotto pretesto di esser anc’egli
amutinati si unì, et disse voler viver, et morir con essi per esser pa-
gato de’ suoi avanzi, sotto questa fede ricevuto, una notte
colti doi dormendo uno ne ammazzò, l’altro ferì nella
gola, et fuggì. Ricerca anco all’Eccellenza sua qualche numero di cavalleria
per haver scorta da correr fino alle frontieri per dar nome di
essi acciò la soldatesca inclinata all’alteratione sappi
ove siano, sendo tenuto secreta dal marchese Spinola
né lasciandovi passar alcuno, o lettere, che possino portar
inditii, che si possi formar squadrone costui mostra buon
animo, et si promette assai, et pretende in sua parte
in vintidoi anni, et più di servitio di dover haver dal Re
1500 scudi. Era sargente riformato. Si sono vedute
lettere, et questo le crede finte, che a Goch dichiarino
il squadrone amutinato esser in qual luoco, ma egli crede
che sia fatta a finezza per attirar quivi quelli che potreb-
bono venire, et pigliarli nella trappola.
Il conte Ernesto di Nassau, che si trova in Frisia ha ordine
di tenersi in quella parte lesto colle sue genti, et accorrer
ove sarà chiamato o dalla fortuna, o dalla necessità.
Dicono, che siano state fatte far dal signor principe Mauritio da 
--- page 380v---
 cinque mille picche un po’ più grosse dell’ordinarie, et tinte tutte di
nero, et molti habiti di tela nera anco saranno condotti in
questa occasione, et devono servir per nuotatori. Non vi è
chi sappi il certo fuori di sua Eccellenza et di qualche altro di quello
sia per effetuarsi. In tanto il conte di Mansfelt non contento
di haversi fatto patrone di Meppen, et Haselunen in
Wasfalia è passato anco avanti traversando il contato di Embden.
Prima ha ricercato quel Conte con termine nelle lettere cortese
perché si compiacesse di farli haver qualche viveri. Questi accordati
mentre marchiavano, ha marchiato anc’egli ad incontrarli
ma si è tanto avanzato, che ha surpresa la giuriditione di
detto Conte, et sua Eccelenza appunto parlandomi di questo ha mostrato
burlarsi del Conte, poiché sia stato così mal avvertito mentre con
cento soldati poteva molto ben difender il passo del conte
di Mansfelt. Quello di Embden, havendo qui qualche suoi commis-
sarii ha fatto far compianto di ciò alli signori Stati, et con sua Eccellenza, se
ne sono gl’uni, et l’altra iscusati con dir che ’l Conte non era
più in loro servitio. Intendo di più, che al medesimo conte d’Embden
habbi doppo richiesto trentamille raistaleri, et un castello
o casa per suo ricovero, altrimenti non sapeva, come tener la
sua gente, che non corresse il Paese, che havuto questo 
--- page 381r---
 haverebbe potuto distorla dalla correria, et che era necessaria
questa summa per potersi mantener finché gli venisse il com-
mandamento del re della Gran Bertagna, come, et per dove lo
volesse impiegare. Il Conte si trova impacciata, li paesani
imauriti, et le genti del re di Spagna, che sono in Linghen
ove è governatore il signor Marcello del Giudice stanno sul suo non
havendo molto discosto da loro detto Mansfelt. Egli serve
a divertione; l’armi che usciranno serviranno anco
a diversione di quelle, che in quella parte li potrebbono
andar adosso.
In Frisia al presente nella città di Grunighen deve trovarsi il general
Veer colle sue genti uscite di Manheim, che non arrivano a
800. Il signor ambasciator d’Inghilterra ha fatta instanza alli signori Stati per
haver quella guarnigione, con obligo, che non sarà interessata
né la città, né il Paese, et perché si potesse trattener finché ven-
ghino li ordini del Re suo signore, ove doveranno marchiare.
Mi communicò detto Ambasciatore gl’ordini, che ’l re di Spagna haveva
mandati efficaci (diss’egli) all’Infanta di far saper a Tilly,
che non havendo assediato Manheim non lo assediasse, asse-
diatolo lo lasciasse presolo non attaccasse altra piazza, et
che ’l Re voleva veder l’effetto di queste nuove commissioni 
--- page 381v---
 ne ha data parte il signor principe Mauritio, che me lo ha detto
appunto sorridendo, et burlandosi di questa vanità aggiungendo
può esser, che lascino libero Franchendal, ma che sarà niente
et giusto appunto pigliar un gran paese, come hanno fatto
et lasciar un villaggio vere burle disse, vere mocherie.
Quello habbi a succeder di detto Franchendal non si sa, ma si tiene
per fermo, che sarà anch’egli preso, et che Tilly nonostante gli
ordini, o lettere dell’Infanta si valerà di qualche buon
pretesto a suo vantaggio. Esso Tilly haveva intimato come mi
ha detto il signor ambasciator Carleton al governator di Franchendal di ren-
der la piazza a nome dell’imperatore di Spagna, di Leopoldo,
et di Baviera, che rendendosi sarebbe stato trattato egli
et li soldati con honorevoli conditioni; non volendolo fare
che sarebbono stati trattati alla peggio. Il Governator ha risposto
che non era costume né si conveniva, ch’egli per una carta
si abandonasse alla sommissione, meno stimava riputatione
del medesimo Tilly, che così subito rendesse quella piazza
ma che per maggior honor di esso Tilly, et di lui doveva
esser batuta, et difesa. Hora di quello sarà seguito si sta
attendendo la nuova.
Sono questi avvisi di gran mortificatione a questi principi, 
--- page 382r---
 et ogni dì sopravvengono poco felici da tutte le parti, et il figliolo
stesso del conte della Corre, ch’era in Gloss ha portato qui
quello della resa della detta piazza. Io non l’ho ancor veduto,
ho procurato con passar per il suo alloggiamento ma non ci era.
Intanto l’ho fatto visitare. Arrivò hieri.
Questo Re ha data essecutione alla risolutione fatta d’
ispedir in Francia mandandovi Dupont suo gentilhuomo,
et di nation francese. Ho havute lettere per il Re, et per li ministri
tre cose contengono le commissioni. Ringratiar quella Maestà
del passaggio, c’hebbe libero nel venir qui caminando per
il suo Stato; rallegrarsi, ch’ella habbi data la pace a’ suoi
sudditi della religione; et per terza che havendo le armi
vittoriose si prometteva, che sarebbono state impiegate da
lei a servitio de’ suoi amici, del ben commune, et a solevatione
degl’oppressi, et che nello stato, che si trovava, et nel suo
infortunio haveva ferma speranza, che sua Maestà l’havesse
compassionato, et preso quel riguardo, che da Principe
così giusto poteva sperare in questa sostanza sono
anco le lettere come le commissioni, et il medesimo
gentilhuomo ha anco carico espresso di non mirar a
pretensioni di titoli, ma con lieta fama, et con assersione 
--- page 382v---
 et testimonio di grato affetto ricever la risposta. Ho di più
saputo che qualche rispetto l’ha ritenuto dal far dimandar assoluta
la protettione di sua Maestà christianissima. Hora si attenderà qual risposta riporterà detto
gentilhuomo.
Hoggi col mezo di uno venuto di Zelanda sono avvisato, che undici
vasselli da guerra usciti di quei porti si siano aviati verso
Bologna, là doveva capitar altri di Holanda per tentar se
potessero trovar alla costa d’Inghilterra qualche vasselli spagnuoli
de’ quali hanno havuto lingua ritrovarsene in quella parte.
Furono qui li deputati per la nuova Compagnia dell’Indie Occiden-
tali, et doppo haver trattato in più congressi per l’intiera formatione
di essa; in fine sono partiti con commissione di andar nelle loro
città a metter ordine per tutte le cose necessarie, et per far l’equi-
paggio dei vasselli, che potranno perché sia pronto per il primo
tempo il che si promettono qui, che habbi da esser, presupo-
nendo, che vi sarà danaro sufficiente a tal effetto. Et gl’
aministratori eletti per la Compagnia doveranno esser qui per
riferire alla metà del venturo.
Scrissi riverentemente alla Serenità vostra la passata settimana, che qui si trovava il 
--- page 383r---
 colonello Nicolo Navi da Veglia. Egli continua a trattenersi in questo
luoco, preparando il manifesto disegnato; nel quale fa stato di
rappresentar il torto, che gli è stato fatto da suoi nemici, alle-
gando che habbino subornato l’Imperatore in pregiudicio della sua
riputatione. Vuol mandar fuori un cartello di disfida contra
il principe di Liechtestein, baron d’Arach, consiglier generale
di guerra Stadius, et colonello Diefenbach, et col mezo
del signor ambasciator Carleton cerce di haver campo franco il che parmi
che chi già habbi come ottenuto, ma non dechiarito il luogo.

Il Grotius, che fuggì di prigione imputato complice nelli acci-
denti di Bernvelt ha scritta un’apologia. Qui sono ca-
pitati alcuni essemplari in fiamingo; ma immediate su-
pressi, et posta pena grandissima a chi ne vendesse, o tenesse
non ho per tanto potuto haverne alcuno ma lo procurerò
se mi sarà possibile, se ben credo, che nella lingua latina
potrebbe capitar assai facilmente costì.
Al Vandermil genero del già Bernvelt è morto ultimamente
un figliolo maschio, et essendo egli confinato a Bevervich
in questa Provincia fu fatta instanza per lui quando 
--- page 383v---
 il figliolo era amalato, che potesse venir a vederlo doppo
molto contrasto ottenne la gratia ma non arrivò a tempo
di vederlo vivo. Sta in casa retirato, et credo che fin
a dimani habbi la permissione, et poi doverà tornar
al suo confine.
In questo punto ho inteso, che ’l governator di Papemuts con buona
maniera habbi fatto uscir lettere dal forte a sua Eccellenza con
avviso, che si manteneva, et che ancor il magazino
principale delle munitioni non era stato tocco.
Con questa saranno le mie lettere prima et seconda d’hogg[i]
otto replicate n° 442 fin 443. Gratie etc.
Dall’Haya li 28 novembre 1622
di vostra Serenità
humilissimo et devotissimo servitore
Christofforo Suriano

--- page 384r---


--- page 384v---
Al serenissimo principe di Venetia
2da
n° 445 comincia 444

