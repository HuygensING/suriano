
--- page 253r---
Prima
n° 420 fin 422
Serenissimo Principe
haverà la Serenità vostra nella prima delle doi lettere mie d’hoggi
otto, che mando replicate, inteso prima dell’arrivo delle
presenti quello, che a nome dei signori Stati mi fu detto nel
proposito de’ Grisoni; et perché mi fu aggiunto, che non
mi era data per assoluta la risposta, non mancai trovarmi
col Presidente di settimana, et sotto pretesto di visita
procurai d’intender se si era trattata doppo alcuna cosa
mi disse solo, che ’l negotio era a cuore alli signori Stati; ma
si vedeva bene, che in questa congiuntura della venuta
del conte di Mansfelt per la necessità, che havevano havuta
di far pronte provisioni per lui, oltre per Bergh, et per l’armata
del signor principe Mauritio, et altre non era possibile poter
per hora far alcuna cosa per essi Grisoni; ma che in ogni
modo voleva proponer ancora alli signori Stati il negotio.
lo fece, et il giorno dietro mi venne a trovare, et mi
disse a nome di sue Eccellenze dei medesimi concetti iscusando l’impos-
sibilità, che al presente havevano, et che volontieri farebbono
qualche cosa se potessero, pregando di nuovo la Serenità vostra
a coadiuvar a quei popoli, poiché con tanto cuore, et
con sì buon animo proseguivano alla ricuperatione del
proprio Paese. Io ripigliai, che poiché non potevo rap-
presentar più dello scritto, almeno mi piaceva di poter
aggiunger che ’l negotio sarebbe stato a cuore a sue Eccellenze.
Io con destra maniera anderò tenendo viva questa buona 
--- page 253v---
 volontà, se ben come le ho già riverentemente significato
non so se possi sperar qualche frutto da miei ufficii.
Anco questa mattina nell’assemblea dei signori Stati, ne ho come
in passando gettato qualche concetto, communicando loro
qualche avviso venutomi in lettere del signor Scaramelli
con che loro diedi a conoscer tanto maggiore il bisogno
dei signori Grisoni di esser soccorsi; mi fu corrisposto con
testimonii di buona volontà; ma con dimostrationi
insieme del gravissimo peso, che al presente queste Provincie
sostenevano per ostar all’inimico; ma che dando
Dio qualche avantaggio a queste Provincie have-
rebbono fatto conoscer anc’esse quanto amassero la
conservatione di quei buoni popoli; et che in tanto senti-
vano gran contento, che la serenissima Republica concorresse al
sostenerli.
L’occasione perché mi sono trovato nell’assemblea è stata per quello,
che mi commanda vostra Serenità nelle lettere sue de’ 25 del
passato toccante la persona del nuovo ambasciator destinato
da questi signori per venir a resieder presso di lei: confir-
mando a sue Eccellenze, che sarebbe stato veduto, et accolto
come si conveniva, et aggiungendo quello di più, che mi
dettano le medesime lettere in questo proposito.
Fu ben ricevuto dai signori Stati l’ufficio, et disse il Presi-
dente, che potevo assicurar la Serenità vostra che l’eccellentissimo signor ambasciator

--- page 254r---
Morosini sarebbe ricevuto, et trattato con ogni termine d’honore,
et come si conviene a rappresentante una sì grande Republica
con speranza che et l’Eccelenza sua, et il signor cavalier Berch
haverebbono servito di perfetti stromenti per augumentar quell’
ottima corrispondenza, che sin qui è passata tra l’una, et
l’altra Republica, poi mi aggiunse che ’l signor Berch si trovava
qui per ispedirsi, et ch’era già risoluto di partir la prossima
settimana, come anc’egli medesimo a me ha detto, et sarà per
martedì prossimo, ervendoli però il vento per uscir dal
porto della Brila per passar in Francia. Al qual punto mi
dissero anco li signori Stati, che speravano di haver anc’essi
presto qui l’eccellentissimo Morosini. Io dissi a questo, che così si po-
teva sperare.
Finito l’ufficio mi diedero parte li signori Stati d’un avviso, che
havevano havuto della presa, che ’l Persiano coll’aiuto
de’ vasselli inglesi haveva fatta di Ormus, et che non
gli restava a prender che il castello, et mi ricercorono
se ne havevo incontro io dissi che non, et doppo qualche
complimento mi licentiai.
Intorno a quello, che vostra Serenità mi commanda di destramente penetrar
et con cauta maniera quello si pensi di fare, et sia per
ordinarsi per assignatione di casa, et altre prerogative
all’ambasciatore di vostra Serenità non mancarò di farlo; ma in tanto
le posso dire, che questi giorni passati il medesimo signor ambasciator Berch 
--- page 254v---
 mi disse essersi discorso di questo negotio, et che pensava che gli signori Stati haverebbono fatto il medesimo con l’ambasciatore di vostra Serenità
che si usa con Francia, et con Inghilterra. Io però volli penetrar
più avanti, et trovai che veramente si era parlato, et si erano
messe in consideratione doi case; ma non risoluta alcuna cosa
se non che si sarebbe atteso, che l’Ambasciatore fosse venuto forse
per lasciar, ch’egli facci la scielta. Hora che veggo l’espressa
intentione publica tanto più metterò spirito per condur
con destro modo questi signori a risolutione propria, et
debita anco prima della venuta del signor Ambasciatore, et per me
tengo per fermo che questo negotio habbi da caminar
conforme alla mente di lei. Li doi soli ambasciatori di Francia
et Inghilterra hanno la casa, quello del re di Svetia, quando
era qui (non vi essendo al presente alcuna a nome di quel
Principe) stava in una sua propria casa. Et non ne
haveva l’affitto. Egli era ben ambasciator di quella Maestà
ma suddito dei signori Stati, et nativo di questo Paese.
Con il signor Berch si accompagnarà la moglie del signor orator
Hages, ch’è in Constantinopoli, la quale fu ultimamente
sposata in nome di esso oratore dal fra-
tello di lui il quale espressamente ha mandato per serrar
questo matrimonio, et a levarla col mezo del suo mastro
di casa. Io credendo di conformarmi alla volontà
publica per dar segno a quel signore della stima, che fa la Serenità vostra 
--- page 255r---
 di lui fui a visitarla prima delle nozze, rallegrandomene, et
sodisferò anco un giorno della presente settimana nell’
andar a complir con lei per la sua partenza. Anderà
con detto Ambasciatore sino a Marseglia, et di là, o da Livorno
piglierà il viaggio per Constantinopoli. Gratie etc.
Dall’Haya li 12 settembre 1622
di vostra Serenità
humilissimo, et devotissimo servitore
Christofforo Suriano

--- page 255v---


--- page 256r---


--- page 256v---
Al serenissimo principe di Venetia
prima
n° 420 fin 422

