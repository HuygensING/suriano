
--- page 203r---
Prima
n° 411 fin 412
Serenissimo Principe
ritornorono quelli, che col Golstein furono
espediti al campo al signor principe Mauritio,
et hanno riferto, che l’Eccellenza sua haveva facilmente
accordato, che Masfelt, Bransvich, et le
sue genti dovessero venir in questi
paesi, ad effetto di che immediate furono
espediti oltre il Golstein doi altri ancora
per diversi camini, a fine, se uno falisse,
l’altro lo possi rincontrare.

Il camino, che sia per prender Mansfelt non si sa perché già tutti
li contorni, et confinanti alla Lorena per dove necessa-
riamente deve passare sono avvertiti. L’arcivescovo di
Treveri ha fatto commandar tutte le sue genti di tenirsi
pronte; nel Lucemburgh Spagnoli hanno dato buon ordine,
come anco altrove. In Francia come avvisai riverentemente
tocchi dal timore del flusso di quelle armi, stavano lesti
e si sa, che monsieur di Nivers ha esso ancora dati
buoni ordini in Sciampagna, et che era in stato di
rancontrarlo; onde non si sa qual stradda sia per fare:
si sta per tanto con grande attentione, et espettatione.
Si spera da questi signori fruttuosa la
venuta di dette armi al serenissimo di questo
Paese circondato, et attorniato assai
da genti dell’inimico, che lo bersaglia,
et attacca in più parti le piazze.

Già qualche giorni passati risolverono Spagnuoli di attaccarsi
alla fortezza di Papemuts fatta fabricar dalli signori Stati 
--- page 203v---
 nell’isola del Rheno tra Colonia, et Bona; se ben fino all’ultime
lettere, non vi era se non che fosse attorniata da una sola parte
da 600 fanti tutto a nome di Naiburgh, et 1600 villani, et
questi ogni quattro giorni erano mutati; ma gl’avvisi anco por-
tano, che essendo raccommandata quell’impresa al conte d’Embden
haverà anco maggior sforzo per travagliar, et batter quella piazza
la quale risentiva già qualche canonata, havendo fatto a
Berchen prossimo villaggio dirimpetto al forte una batteria;
ove sono stati posti doi pezzi di campagna, colli quali havevano
cominciato a tirar fino a’ 28 del passato, et si conducevano anco
verso là tre mezi canoni, et un mortaro, inditii, che si vogli
sforzar quella piazza a colpi di canone. Ella si mantenirà
per qualche tempo sendo stata provista per un anno intiero
ma non occorre, che aspettino quelli di dentro altro soccorso
perché li sarà tanto per acqua, che per terra impedito. Il più
che perderanno li assalitori sarà la munitione di guerra
che nel resto sperano Spagnuoli con poca gente, et con pochissimo
incommodo haver nelle mani il detto forte.
Il conte Henrico di Bergh si trattiene all’intorno della terra
che prese di Goch, et tiene quivi occupato il signor principe
Mauritio, che non ardirà marchiar altrove per non lasciar in
preda all’inimico l’Isel, et tutte le altre terre all’intorno.
È stata sua Eccellenza in armi colle sue genti 24 hore aspettando
di rincontrar esso conte Henrico, che disegnava attaccar
Genep; ma intesa l’oppositione che vi haverebbe havuta
si ritirò al posto sudetto, et sua Eccellenza sta alloggiato colli suoi
presso il forte di Schinch parte in terra, et parte nelle barche.
Avanti hieri fece uscir esso conte Henrico quattro compagnie
di cavallaria tre corrazzieri, et una d’archibuggieri, et 
--- page 204r---
 fece dar adosso ad una compagnia di cavallaria, ch’era di
sentinella, che fu forzata, non potendo sola sostener l’assalto far
la retirata, la quale et per l’improvisa mossa dell’inimico,
et per il disavantaggio fu in confuso, onde ne restò prigio-
ne Belfort scocese il capitano d’essa. Data l’alarma
sortirono più compagnie di cavallaria dall’armata del
signor principe Mauritio tra quali quella del signor duca di Sassonia
Wimar, che vi era in persona. Fu attaccata la scaramuccia
presero questi di qua anc’essi un capitano di cavallaria
dell’inimico; et il medesimo Duca sendo sfortunatamente caduto
il cavallo cade anc’egli, et fu fatto prigioniero con
una poca ferita in un braccio. Molti sono restati feriti
da una, et dall’altra parte, et alcuni morti. Scrive
il conte Ernesto di Nassau, che otto ne siano restati
di quelli dei stati, et molti più dell’inimico, il che ha
levato il rumore, ch’era precorso, che ’l numero fosse
stato fino a ottocento, oltre l’attestatione di uno che
arrivò hieri appunto dall’armata. Spiace in generale
a tutti, et principalmente questa Regina risente la prigionia
del detto Duca; ma si spera, che con l’ordinario ranzone
di capitan di cavallaria si riscaterà.
Immediate fu ispedito l’avviso a Bergh sopra il Zoom col
fondamento delle lettere del signor conte Ernesto; a fine
che il rumor contrario non causasse qualche impressione
di timore, et levasse il cuore a quelli, che sono assediati
nella detta piazza.
Di là è arrivato qui un quartier mastro, che ha dato conto
che tutte le opere, et trincere fuori della città erano non
solo poste in difesa ma del tutto fornite, et questo più presto 
--- page 204v---
 sarebbe seguito se non fossero state le pioggie. Hebbero mancamento
di cariole; ma subito ne furono proveduti, come di ogni
altri materiali. Spagnuoli travagliavano anc’essi
et a poco, a poco si andavano avanzando. Al presente
le trincere sono in tiro di moschetto; onde continuamente
notte, et giorno non si sentono che moschetate dalle quali
molti restano morti; ma affermano più dalla banda
dell’inimico, come quello, che tuttavia va operando.
Quelli della piazza havendo drizzato il suo canone verso
un forte inimico, che riguarda all’imbocatura del porto
l’hanno in maniera bersagliato, che è stato in gran parte
rovinato, et hora ridotto in stato, che non può più far
danno l’artiglieria senza esser rifatto, il che sarà impedito a
tutto potere.
Tre cavallieri sono stati presi dell’inimico, et condotti in Bergh.
Riferivano esser mancamento di viveri, et carestia di tutte le
cose nel campo. Sopra che il Governator della piazza ha scritto qui
efficacemente, che sendo vero questo, tanto più devono li signori
Stati procurar di levar la commodità all’inimico di pro-
vedersi nel Brabant perché senza dubio non potrà sussister.
Hieri era il perentorio prefisso alle terre sotto Breda, et altre
della baronia del signor principe d’Oranges, et là all’intorno
nel Brabant, che sono neutrali di portar viveri al campo
spagnuolo; altrimenti sarebbono tutti li villaggi scorsi, et
abbruggiati. Hanno li habitanti la comminatione altret-
tanto ruinosa per loro quando diano una tal assistenza,
che li è stata fatta intimar per parte delli signori Stati; et già
li molini, et li luochi per far birre sono stati rotti, et
asportati gl’instrumenti fuori di Rosendal ne possono 
--- page 205r---
 quelle povere genti aspettar altro, che l’esterminio loro sia dall’
una, o dall’altra parte.
Qui è stato uno da Rosendal doppo essersi trovato con il signor principe
Mauritio, ricercando a questi signori come ha fatto a sua Eccellenza libertà
per quel luoco di contribuire per non cader alla desolatione, che
li è iminente; ma non gli è stato dato d’orrecchie.
D’Anversa si aspettavano al campo spagnuolo sotto Bergh 20
mezi canoni, gran quantità di picciole corbette; et quantità
grande ancora di sacchetti lunghi per metter terra; di che
si servono gl’inimici per avanzar nelle opere gettando li
sacchi un sopra l’altro ripieni, con che si cuoprono gl’
operarii, et si vanno avanzando; et li moschetti non
possono far gran danno perdendosi li colpi in essi.
Alcuni soldati del reggimento inglese levato ultimamente in Inghilterra per
il conte d’Argail fuggendo si ritiravano nella piazza di
Bergh; et affermavano, che la più gran parte era risoluta
di fuggirsene pur che havesse potuto trovar il commodo
del farlo, scontenti di trovarsi al servitio dei Spagnuoli,
pretendendo esser stati ingannati, mentre alla levata
pensavano di dover venir a servir a questo Paese, non
essendoli stato dato ad intender altrimenti.
Dicono che ’l marchese Spinola era ritornato a Brusseles; et
si continua ad affermare, ch’egli sia risolutissimo di voler
haver quella piazza in mano; ma si promettono tanto
quelli di dentro, et si stimano tanto sicuri, che sperano,
che li pensieri per questa volta habbino ad andar falaci
a’ Spagnuoli: tuttavia viene da più prudenti giudicato
che ’l Marchese non si sarebbe così facilmente imbarcato a
quell’impresa, che non havesse in dodici anni di tregua 
--- page 205v---
 ben capito il vantaggio, et colla relatione de’ più ingegneri, che
nello spatio di detto tempo haveranno veduta da tutti i lati la
piazza quello vi potesse fare, li rimedii, et i danni che
potesse apportarvi per sortir l’effetto della sua intentione.
Alla verità questi signori come intende la Serenità vostra hanno da travagliar
assai; vi si aggiunge oltre il sopradetto la guarda, che devono
haver dell’importante piazza dell’Esclusa, et per le spese che
sostengono nel mare: gran somma d’oro vi vuole peso
gravissimo alle spalle di questi signori et presento, che tenteranno nuovi soccorsi
da quella serenissima Republica, come al Principe il
più interessato nella conservatione di quelle Provincie
et di quella libertà; presento anco, che
lo sperano dalle istanze del signor Calandrini
che è certo, che se succedesse, riuscirebbe
altrettanto caro: quanto opportuno per li presenti
affari, massime per il sostenimento dell’
armi di Masfelt.

Vostra Serenità da lettere dell’eccellentissimo signor ambasciator Valaresso haverà inteso l’ar-
resto, che ’l re della Gran Bertagna haveva fatto di 4 vasselli
con reali, che venivano di Spagna; et poco doppo la liberatione
di essi contro l’espettatione delli ambasciatori holandesi, che
havevano richiesto a sua Maestà conivenza di far essi medesimi
questa presa, et non li fu concesso, ben promesso ch’ella
medesima li haverebbe ritenuti. Havendo gl’ambasciatori
preveduto quello, che poteva suceder dalle subornationi
dell’Ambasciator spagnuolo avertirono in ogni modo li vas-
seli da guerra dei signori Stati del caso, che potesse
avenire. Sono stati lesti; ma sino ad hora non havevano 
--- page 208r---
 rancontrato, che un solo vassello, che condotto a Midelburgh
in esso si erano trovati intorno vintimilla reali da otto
in cassette, che sono cinquanta milla fiorini; ma speravano
anco trovarne di nascosti, come è di costume. Sono le
altre navi in busca delli altri tre, che sarebbe buon colpo
massime in questa congiuntura. Il vassello preso è
di Amburgh, pretende esser libero; ma lo stesso patrone
ha detto che li denari non erano liberi, dichiarandoli esser
de’ Spagnuoli. Gratie etc.
Dall’Haya li 8 agosto 1622
di vostra Serenità
humilissimo, et devotissimo servitore
Christofforo Suriano

--- page 208v---
Al serenissimo principe di Venetia
prima
n° 411 fin 412

--- page 206r---
n° 411


--- page 206v---


--- page 207r---


--- page 207v---

