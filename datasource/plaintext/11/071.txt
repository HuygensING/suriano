
--- page 375r---
Prima
n° 444 fin 445
Serenissimo Principe
mi arrivorono venerdì passato le lettere della Serenità vostra de’ 4 dello
stante, et per essequir li commandamenti, ch’ella m’ha dato con esse fui
sabbato nell’assemblea delli signori Stati, et esposi a sue Eccellenze
gl’ordini, et gl’ufficii, ch’ella haveva commessi alli eccellentissimi
Pesaro, et Morosini coll’occasione dell’andata alla corte del
Christianissimo del signor duca di Savoia per eccitar quella Maestà
a procurar la resitutione del suo dominio a’ Grisoni,
disse la commissione, che havevano anco di raccomandarle
gl’interessi di queste Provincie, et eccitarla ad una
risolutione di effettiva assistenza; di procurar una
buona corrispondenza con la corona d’Inghilterra aggiun-
gendo tutto quel più in questi propositi, che bastava
a mostrar all’Eccellenze loro la dispositione ottima di vostra Serenità al
servitio, et ben commune, et al particolare di questi
paesi per la loro conservatione. Et in fine mi ralle-
grai a nome publico delli esser stato così felicemente
disassediato Bergh augurando maggiori, et più felici
progressi. Ben conobbi dal principio, et
nella continuatione della mia espositione, il contento,
et sodisfattione generale di quei signori che col mezo
d’uno d’Holanda, non parlando il Presidente 
--- page 375v---
 altra lingua che la sua naturale mi fu assai a pieno testi-
ficata con parole piene di affetto, et di devotione verso
quella serenissima Republica augurorono felice essito alla buona
volontà del signor Duca, et agl’ufficii delli eccellentissimi suoi ambasciatori
dicendomi, che essi anco havevano commesso a monsieur
di Langarach perché si trovasse in simil congiontura in
Corer, et ivi si adoperasse con ogni studio per imprimer
nel Re qualche buona risolutione, et con discreta,
et effiace maniera gl’imprimesse di abbracciare, et
seguitar le massime del Re defunto suo padre; ben
conoscendo, che tutte erano dirette più all’oppressione
et ruina de’ Spagnuoli che ad altro, come quelli, che
tendono alla monarchia, et al surmontar la libertà
de’ principi; che si rallegravano, che vostra Serenità havesse
intrapresa così buon’opera, et speravano, com’
anc’ella faceva, che sua Maestà christianissima fatta prudente
dai proprii motivi della Francia, et da quelli, che
sono seguiti in diversi luochi fuori in Alemagna
in Grisoni, et altrove haverebbe volto il pensiero
a quello, che concerneva il proprio, et il servitio
commune. Degl’ufficii per gl’interessi di questi 
--- page 376r---
 paesi verso sua Maestà christianissima mi fecero un pieno ringra-
tiamento, et aggiunsero, che poteva esser sicura la Serenità vostra,
che in ogni occasione, et gl’effetti, et gl’ufficii che havessero
potuto venir da questa Republica sarebbono stati sempre pronti
per il servitio di vostra Serenità; et che haverebbono di nuovo
date più efficaci commissioni al suo ambasciatore in Francia, et
principalmente per intendersi bene colli ambasciatori di lei.
Ne lasciorono anco in questo proposito di raccomandar
sé stessi a quella serenissima Republica per haver maniera di
potersi mantener contra il re di Spagna dicendo
che a tal effetto speravano anco maggior assistenza
da lei. Io lasciai passar questo concetto senza risposta
ripigliando solo, che vostra Serenità era pronta al ben publico,
che l’oggetto suo non mirava ad altro, et che ’l desiderio
della conservatione di queste Provincie, et della sua
libertà era grandissimo. Et doppo ricevuto il ringratia-
mento per la congratulatione dell’essersi liberato Bergh dall’
assedio, dissero, che veramente havevano havuta una
gratia grande da Dio, che li haveva preservata quella
importante piazza, et che quei felici augurii, che io
in nome publico havevo fatto de’ più felici progressi 
--- page 376v---
 erano con altrettanto affetto augurati alla grandezza di
quella serenissima Republica, et alla verità ho ben veduto un
particolar gusto, et contento ricevuto da tutti di questa
confidente communicatione.
L’occupationi del signor principe Mauritio non mi permessero di
esser con sua Eccellenza né il sabbato né hieri. Sono stato
hoggi con lei, che mi attestò haver particolar contento anc’
ella di quanto doveva passar in Francia, et delli ufficii
ordinati per il bene di queste Provincie; ma quanto a
quello, ch’ella pensava prudentemente di fare per disporre
il Re christianissimo a condur l’Inghilterra ad una buona intelli-
genza (com’è libero) così crolò il capo, et disse piacesse
a Dio, che si potesse far questo, ma dubito, per non
dir, che dispero. Et mi aggiunse che sapeva, che li signori
Stati havevano date commissioni in Francia, et che potevo
affermar a vostra Serenità, che da questa parte si sarebbe
incontrato tutto quello, che fosse stato stimato proprio
per il commune servitio. Et doppo entrassimo in altro
di quello, che sentirà nelle sussequenti. Gratie etc.
Dall’Haya li 28 novembre 1622
di vostra Serenità
humilissimo, et devotissimo servitore
Christofforo Suriano

--- page 377r---


--- page 377v---


--- page 378r---


--- page 378v---
Al serenissimo principe di Venetia
prima
n° 444 fin 445

