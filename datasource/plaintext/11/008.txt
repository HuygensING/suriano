
--- page 043r---


--- page 043v---


--- page 044r---


--- page 044v---


--- page 045r---


--- page 045v---


--- page 046r---


--- page 046v---


--- page 047r---
Prima
n° 381 fin 382
Serenissimo Principe
la passata settimana mi pervenne di Londra mandatomi dall’eccellentissimo
signor ambasciator Lando il mio dispaccio, che partì a’ 25 febraro di
Venetia, et per error della soprascritta era andato alle mani
di quell’eccellentissimo signore. Nel pacchetto ho trovata una lettera di
vostra Serenità de’ 18 del medesimo mese, che serviva a maggior mia
informatione intorno il negotio di lega promosso in Roma
contra heretici, della quale mi valerò all’occasioni.
Mi manda anco il medesimo signor Ambasciatore una bergamina aperta
che con il suo piego ben stracciato, et mal trattato ha
trovata diretta a me senza il cibo de’ publici avvisi
scritta pur a’ 18 febraro. Appare che cominciasse
se bene etc. con nota sotto, che vi era anco il duppli-
cato de’ x dello stesso mese. Queste sono le lettere
di quel dispaccio, che con precedenti mie scrissi rive-
rentemente esser stato mal trattato nel svaleggio del corriero
di Alemagna. Così mi avvisa anco esso eccellentissimo signor Lando
esser successo del suo. Aspetterò (se così vostra Serenità troverà
buono) di haverne il dupplicato.
Sabbato a notte poi ricevei con le particolari de’ xi marzo tre
mani di lettere di vostra Serenità una dei 5 et doi delli x
del medesimo mese. Quella è concernente il negotio della
stradda contentiosa della quale mi valerò (sendomene
discorso) per informatione. Dell’altre doi una è intorno 
--- page 047v---
 il negotio della Valtelina, et l’altra mi porta la risposta da darsi a questo Re all’ambasciator d’
Inghilterra, et al prencipe d’Oranges: colli
doi primi feci l’ufficio hieri a sera con quella
forma di parole, et di concetti, che vidi espressi
nell’espositione del signor cavalier Uton, et nella risposta
datali da quell’eccellentissimo Senato. Mi disse il
Re che ringratiava vostra Serenità del buon animo, che
dimostrava verso di lui, et che è stato sempre
sicuro della sua affettione et confessava, che
molto li havevano profittato le preparationi
et operationi della serenissima Republica, principalmente
la condotta a’ suoi servitii del conte di
Mansfelt con fine, che altro Principe non lo
levasse, et lasciando che continuasse l’opera
incominciata a proffitto de’ suoi interessi
in Palatinato, verso del quale, disse poi tutto
quel di più, che avesse fatto lo haverebbe
aggradito come fatto alla persona sua propria.
In oltre laudò li concetti di vostra Serenità intorno lo
affare della Valtelina, 
--- page 048r---
 et doppo aggionse
io tengo per certo che la serenissima Republica proffitterebbe più
a sé stessa, et alla sicurezza delle cose sue assis-
tendomi con 100 mila fiorini, non espresse se né per mese,
o altrimenti, che con le armi che ha in piedi, et che
può esser sarà necessitata dalla finezza et dalla
avidità de’ Spagnuoli ad accrescer con maggior svantaggio
et spesa, forse senza proffitto nel suo Stato, et
concluse che havendo intesa la sua buona volontà
si prometterà sempre di essa, et di nuovo mi pregò
ringratiarne la Serenità vostra et non ostante che io
havessi espresso tanto chiaro, che bastasse l’inten-
tione di lei il Re volse aggiongermi mentre volevo
partire, che quello che vostra Serenità stimasse bene non far
scopertamente potendo farlo sotto mano.

Et l’ambasciator d’Inghilterra ringratiandola anch’egli
con termine riverente della risposta che gli faceva
dare, et mostrando stimar assai quanto da vostra Serenità
era stato risposto al signor ambascisator Uton 
--- page 048v---
 disse che
poteva esser che la propositione di detto Ambasciatore
fosse stato un preparativo assai buono alla
instanza, che questo Re con sue proprie lettere
già ispedite faceva. Io all’uno, et all’altro
ripigliando delle cose dette, non feci che confirmar
la buona volontà di lei, procurando di divertir
nuove instanze in conformità dell’espresso com-
mandamento della Serenità vostra il che può esser che
seguirà con l’aviso del signor ambasciator Uton, non ostante
le lettere forse a quest’hora arrivate a Venetia
scritte dal Re, et dal principe Mauritio a vostra Serenità.

Entrò poi detto Ambasciator a laudar il generoso pensiero
di lei in proposito della Valtellina, ma mostrò
di dubbitar della Franza, et che non così facil-
mente le cose del Regno fossero per accommodarsi.

Non ho havuto tempo di trovarmi col signor principe Mauritio,
ma non mancarò del farlo; come anco di veder il signor ambasciator
di Francia dandogli parte dell’affar di Valtelina, nel
quale ho saputo certo, ch’esso Ambasciatore sin qui non 
--- page 049r---
 ha nell’assemblea dei Stati Generali proposta alcuna cosa;
onde anc’io mi trattenirò osservando solo di farne communicatione
con qualcheduno di essa assemblea.
Il Re palatino sin da principio della passata setti-
mana ispedì li suoi cavalli, et bagaglio verso
Alemagna, et egli questa mattina avanti il
far del giorno. Mi ha detto il signor Ambasciator inglese
è andato alla Brilla ad imbarcarsi, ma sendo
il vento contrario credeva certo che dovesse
tornar all’Haya questa sera; et sendo nel
suo gabinetto mi mostrò sopra una carta il
viaggio, che pensava di prendere o di Amburgh
o di Bren, et con la solita sua confidenza ag-
gionse; forse andarà prima qua, motrandomi l’
isola d’Inghilterra per trovarsi con il Re sconosciu-
to, et mi disse, che tutto ciò mi communicava
in confidenza, et mi pregava di tenerlo in
me, facendo poi scusa meco a nome del Re
se non si era licentiato, perché non 
--- page 049v---
 haveva manco
detta alcuna cosa al prencipe Henrico, alla
contessa di Nassau, né ad altri congionti, eccetto
al signor principe di Oranghes, et della sua casa
oltre la Regina il solo maggiordomo conte di
Sols, et 4 che sono andati con lui, ma repplicò
che credeva che questa sera sarebbe rispetto
al vento stato di ritorno: io ringratiai l’
Ambasciatore, et dissi che alla Maestà sua desideravo, et
auguravo felicissimo viaggio.
Mi disse poi l’Ambasciatore che haveva tanto denaro seco
che si haverebbe potuto condur presso il duca di
Bransvich, et altro ne haverebbe trovato in Palatinato,
ma per il bisogno del conte di Mansfelt si strinse
nelle spalle et disse solo non so quello sarà.

Il gentilhuomo di esso Conte solecita, et prega quanto
più può questi signori affine che gli assistino, mostran-
do di dubbitar di qualche inconveniente, quando
veda di non potersi prometter manco di questa parte: fu hieri 
--- page 050r---
 a desinar meco con il collonello
Milander, et qualch’altro, et mi espresse con molta passione la necessità, che haveva il conte di denari,
et perché è corsa qui voce che il Christianissimo procurasse di
haverlo in suo servitio, gli adimandai se questo
era vero, mi rispose, che così era, et che sì come
dal canto de re di Franza si tentava di haverlo
affine di divertir il fomento, et aiuto che potesse
prestar agl’ugonoti, così dalla parte del Conte
il fine sarebbe stato d’intraprender la carica
per doi rispetti o di procurar che sua Maestà si servisse
delle sue armi, et degl’ugonoti per travagliar il re
di Spagna nella Borgogna, overo nella Navara
per l’antica pretensione che nelle doi ha la
corona di Franza, et mi assicurò che ancorchè
corresse voce di trattato con l’Infanta, come
me ne ha scritto qualche cosa il Pasini, che
questo non era, che per dar parole, et far proffitto
et dal tempo, et coll’inganno: nel discorso poi
mi disse, che tentava d’haver dalli signori Stati
 
--- page 050v---
 principalmente assignatione di 50 mila fiorini per mese
ma che haverebbe ben voluto haverne altri 50 mila
mensuali, et perciò pensava di voler tentare
che le Eccellenze vostre si contentassero di assegnar
al Conte quelli che la serenissima Republica dava in
virtù dell’aleanza; che vedeva bene di dover
incontrar difficoltà, ma che non haverebbe lasciato di
tentare, et far ogni sforzo possibile.
Quello che di più ha ottenuto, doppo li 150 mila fiorini fin del mese
di febraro esborsati è stata un’assignatione di altri 50 mila
fiorini per dar a buon conto delli novantamilla tolti
per il conte di Mansfelt a credito da quel mercante di
Strasburgh; ma ancor non ha ricevuto, che la polizza.
Doppo, che si hebbe avviso, che ’l giovane duca di Bransvich
era passato all’acquisto di quella picciola terra avvisata
nelle precedenti mie non s’è inteso altro se non una
voce, che habbi rotti altri 400 fanti, et ch’egli sia stato
ferito di leggiero colpo in un brazzo.
Quello che se gli
predica da’ suoi più cari è di guardarsi dall’esponersi
temerariamente ai pericoli. Si fa conto, ch’egli sia
al presente quasi del tutto ad ordine. In tanto parmi
haver inteso, che sia stato ispedito commissario verso quelle
piazze che tiene per fortificarle, et oltre le tre Lipstat

--- page 051r---
Paterborn et Zusten doi altre Ham, et Linon. Di più che
anco sia stato spedito verso Brem per far levata
di qualche numero d’infanteria per metterla di presidio nelle
dette piazze al partir del signor duca di Bransvich perché
li signori Stati disegnano mantenersele ad ogni potere stiman-
dole assai per il sito in che sono, che dano a pensar all’ini-
mico. Pensando anco guarnirle di buone provisioni
et non lasciarsele cader di mano, come è successo di Giuliers
che non per mancamento di volontà; ma d’impotenza di darli
soccorso et per la distanza del luoco, et per altri rispetti, che
ha tenute l’armi di sua Eccellenza et delli signori Stati per esser
lontane, et in posto disavantaggioso dall’inviarle a
quella parte; né poteva farsi che con un sforzo di
dodici, o quindeci milla fanti, et cavallaria a pro-
portione.
L’ambasciator dell’Imperatore è arrivato a Brusseles; ma ancor non
s’è inteso quello habbi proposto, non portando l’ultime
lettere venute di là, che ancor havesse havuta audienza
dalla serenissima Infanta. Gratie etc.
Dall’Haya li 4 aprile 1622
di vostra Serenità
humilissimo, et devotissimo servitore
Christofforo Suriano

--- page 051v---


--- page 052r---


--- page 052v---
Al serenissimo principe di Venetia
prima
n° 381 fin 382
