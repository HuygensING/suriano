
--- page 123r---
3a
n° 394 comincia 392
Serenissimo Principe
ho saputo, che questi signori et il signor principe Mauritio sono stati avvertiti
può esser dal Calandrini, o da qualche altro haversi scoperto costì
poco contento in generale, che tanto si defoisca l’inviar il loro
ambasciatore presso la Serenità vostra, et sua Eccellenza me ne fece moto quando fui ultimamente
seco, dicendo, ma mostrando di farlo in passando, mentre si parlava
delli affari correnti, è un pezzo, che haverei voluto, che ’l nostro
ambasciatore fosse stato a Venetia; et ho solecitato quando ho potuto
perché in luoco dell’Arsen fosse prontamente inviato altro soggetto
quand’egli non possi per il negotio d’Inghilterra et per altri rispetti suoi par-
ticolari spetialmente della difficoltà del viaggio passar a quell’ambascieria.
Ma quelli di Holanda, che in gran parte non vorrebbono assen-
tire all’instanza di lui di esser licentiato, et che in ogni modo
vogliono haver la direttione di quell’ambascieria non si accordano,
et portano, innanti l’affare, sotto pretesto anco di haver
penetrato, che a sua Serenità non sarebbe piacciuta la mutatione.
(Può esser, che questo concetto nasca da quello, ch’è scritto
nelle lettere di vostra Serenità de’ 24 febraro intercette, et capitatami
la copia per la via di Londra mandatami dall’eccellentissimo Lando
del quale secondo l’occasioni mi sono valso) Et continuò
sua Eccellenza alcuni sono mossi bene da buon affetto per dar contento
a sua Serenità; ma altri, che odiano l’Arsen lo vorrebbono
cacciar fuori di questo Paese per scostarselo da canto: tutta-
via mi prometto disse, che li deputati della provincia
di Holanda, et particolarmente quelli di Dordrecht, et Amsterdam
che si sono mostrati li più difficili, et li più constanti
ritorneranno auttorizati in modo, che in una, o in un’
altra maniera si farà degnamente quello che si conviene
verso la serenissima Republica, et la dilatione dell’affar d’Inghilterra
ha portato questo negotio in lungo contra la volontà
di ognuno, et parmi che ne fu data parte alla serenissima Republica 
--- page 123v---
 ch’era eletto ma prima doveva far il servitio in Inghilterra. Con occasione
di visita la passata settimana dal pensionario di Holanda
mi fu detto, che li stati della Provincia mostravano
in gran parte volontà, che l’Arsen dovesse far l’ambascieria di
Venetia; ma quando si havesse trovato buono di licentiarla che
si poteva assicurar la serenissima Republica, che si haverebbe eletto
altro soggetto o nobile, o tale, che altre volte sarebbe
stato impiegato per ambasciatore a più gran principi, et honorato
da essi della dignità di cavalliere. Aggiungendo, dico questo
come da me perché ho scoperto tale esser il senso. Io in oltre
so che tutte le altre Provincie solecitano l’ispeditione di
questa ambascieria per il pregiudicio, che si aveggono ricever il
publico: ma la constitutione di questo Governo porta con
sé degl’accidenti, che sono mossi da affetti anco del particolar
privato interesse. Tutto ciò non ho voluto mancar di portar
colla mia solita riverenza alla notitia della Serenità vostra perché
così ho stimato mio debito, et perché s’ella vorrà significarmi
in questo proposito qualche cosa della sua volontà possi farlo
servendo il tempo, et mentre massime fosse admessa la liberatione
dell’Arsen.
Alle tante più, et più volte humili replicate mie instanze a quell’eccellentissimo
Senato di haver gratia di esser richiamato a’ piedi della Serenità vostra
di quel modo, ch’ella havesse stimato per sua prudenza, et per il
servitio suo il migliore aspettavo la consolatione di esser essau-
dito; ma sin qui ancora sto con l’animo pendente non
sapendo qual sia la volontà dell’Eccellenze vostre et pur m’assicurò
che non ve ne sia pur una che conoscendo lo stato della
mia povera fortuna non conoschi insieme dal vivo la
necessità, che ho di esser liberato da questa sì lunga, et
dispendiosa residenza, nella quale sendo presto il mese di 
--- page 124r---
 agosto saranno ben presto sei anni, che mi trovo, et corrono
li ott’anni, che sono fuori di Venetia l’ultima volta.
Supplico vostra Serenità compassionarmi, et supplico cadauna dell’Eccellenze vostre
a creder che di vivo, et sincero cuore habbi desiderato di lungo
tempo fa, et sempre essere gratiato da lei del commandamento
de ripatriare, come lo desidero al presente; questo è anco vero, che
ho sempre com’era di mio debito preposto il servitio publico
al mio particolar interesse. Spero in Dio, spero nella gratia
publica, che si compiacerà metter in deliberatione la mia
instanza, et vorrà, ch’io godi del frutto tanto aspettato, et desiderato da me di ripatriare. Gratie etc.
Dall’Haya li 30 maggio 1622
di vostra Serenità
humilissimo, et devotissimo servitore
Christofforo Suriano

--- page 124v---
Al serenissimo principe di Venetia
3a
n° 394 comincia
392
