
--- page 324r---
Prima
n° 433 fin 434
Serenissimo Principe
nel fine della seconda lettera mia dei 17 dello stante che con la
prima, et terza viene in replica haverà la Serenità vostra inteso
quello desiderava sapere del capitano Bernardino Rota, come
era venuto qui, et andato al conte di Mansfelt fosse anco
tornato. A quello che gli dissi, che di tre mesi in circa
non haveva fatte haver nuove di lui, mi replicò gl’incontri,
et accidenti, che gli erano sopravenuti, doppo che ’l conte
di Mansfelt s’era levato d’intorno Sedam per venir in
questo Paese, et che di Parigi ai 14 settembre haveva
anco rappresentato tutto ciò, che fin là gli era accaduto.
Hora si trova qui messosi in purga, havendone gran
bisogno per la sua sanità, facendo pensiero sollevato
da qualche indispositione di seguitar il signor conte di
Mansfelt, che sabbato partì di qua verso il signor principe
d’Oranges; ma serenissimo Principe, come lo veggo mal
composto di sanità nata da patimenti della guerra
et da disaggi soliti della campagna così egli si trova
senza denari, senza cavalli, et in stato di esser
soccorso, havendo perso quanto haveva per camino,
come già le ho accennato, et ella haverà inteso forse
d’altrove, né so come farà ha buona volontà; ma
senza quattrini ogni corraggio vien a meno.

--- page 324v---
L’andata del conte di Mansfelt al signor principe d’Oranges è stata
per essersi rimesse dalli signori Stati alla risolutione dell’Eccellenza sua
le instanze ch’egli ha fatte; et sono che gli fossero pagati
cento cinquanta milla fiorini di tre mesi, che haveva havuta
parola in Palatinato di havere, sopra che ha preso il
denaro (questi sono li richiesti a nome di lui dal Ferens a
vostra Serenità, intorno che anco sua Eccellenza scrisse al Calandrini, che
dovesse far intender ad esso Ferens, che non s’impedisce
di ricercarli poiché il bisogno in Palatinato era cessato)
che li fosse dato l’opghelt, che vuol dir il donativo
per la levata nonostante, che le genti fossero in piedi
et un donativo anco per la retirata l’uno, et l’altro a
discrettione, che l’armi non fossero contate al prezzo
che si mettevano, o erano state compre, et meno li viveri
fossero messi in conto; ma che se li signori Stati havessero
voluto continuarlo in servitio colle sue truppe dando-
gli 200 mila fiorini per mese si sarebbe trovato
bene il ripiego di accommodar il tutto a sodisfatione
et insieme gli fosse data libertà di poter far contribuire
li paesi neutrali, et ha ricercato il denaro per la
terza mesata facendo però instanza, che fosse con-
tato in ragion non di doicento ma di doicento milla 
--- page 325r---
 fiorini per mese, dicendo che così gli era stata data
intentione. Fu venerdì, che nell’assemblea dei signori Stati
fece simil instanza, ove fu per sodisfar, et complir all’Eccellenze loro.
Non hebbe che risposa generale alle sue proposte rimeten-
dolo per li primi punti al signor principe d’Oranges a che
dissero, che haverebbono data auttorità di far ciò, che
havesse trovato buono; ma quanto alla terza mesata
hanno negotiato il denaro con li cognati del Calandrini
che già n’hanno esborsati sessanta milla, et per il
resto della somma di 150 mila è stato ispedito in Amsterdam
per ricever là il denaro. Questo si è procurato di far assai
segretamente con obligar la Generalità, et principalmente
le provincie di Holanda al pagamento, che lo assegneranno
sopra le mesate del sussidio della Serenità vostra a suo tempo.
Queste instanze del conte di Mansfelt sono come viene
detto secondo il suo ordinario costume, sendo solito
dimandar assai per accommodarsi a quello, che
può havere, sendo di tal natura, che non ha mancamento
di partiti con tutti quelli con chi tratta, et si accom-
moda poi a quel profitto, che può tirare con avan-
taggiarsi alla meglio.
Quello, che sia per disporre il signor principe Mauritio non si sa 
--- page 325v---
 ma cavo, che quanto al trattenerlo in questi paesi al servitio
non si farà per doi rispetti l’uno perché non veggono come
poter obligarsi a darli 200 mila fiorini per mese somma
troppo grande alla necessità, et bisogno di questi stati
et massimo nella stagione presente prossima al verno, l’altro
per esser gente, o almeno stimata poco anzi mal disci-
plinata, et che può più tosto causar degl’inconve-
nienti nell’otio, et nella necessità, che frutto
o profitto.
In oltre vi si aggiunge il terzo, che
haverebbono caro più tosto di rinovar nuova occasione
a Spagnuoli, et Austriaci di portar in parte l’armi loro
in Alemagna per divertirle da queste Provincie
per il che procureranno di accordar una summa
che possi esser portata alla meglio da queste Provin-
cie, che parmi di haver cavato da uno di questo signori
che sarebbe di darli cinquanta milla fiorini per mese
et mi confermo anco, che ’l medesimo conte di Mansfelt
se ne sia anc’egli aveduto poiché sendosi compiacciuto
di venire a mia visita disse in discorso, che il vantag-
gio di vostra Serenità sarebbe stato grande quando si havesse
potuto fare contribuendo questi signori cinquanta milla
fiorini per mese, che sessanta milla ne sperava dal

--- page 326r---
Christianissimo, et che anco vostra Serenità ne havesse dati cinquanta
milla, che con questi, et qualche altri haverebbe po-
tuto far assai nel mantener un buon corpo di essercito.
Ma la speranza di questi signori è che ’l re della Gran
Bertagna risolvi di trattener le genti di esso Mansfelt
intorno a che ho saputo, che ’l re di Bohemia
il quale arrivò mercordì qui ha scritto alla maestà della
Gran Bertagna perché risolvi a questo, et vorrebbe
bene, che fosse prontamente a’ fine che Mansfelt potesse
accorrer colle sue armi verso il Palatinato per liberar
Manheim dall’assedio, et salvar essa piazza, et quella
di Franchendal.
In tanto il signor principe Mauritio havendo ottenuto ciò che
desiderava, che ’l marchese Spinola habbi levato il
suo campo da Brecht, anc’egli ha retirato il suo
da Rosendal, retirandosi a Breda havendo prima
fatta imbarcar la sua infanteria, et quella di Mans-
felt facendola montar il Rheno, et la cavallaria
anco di esso Mansfelt colla scorta di quella dei signori
Stati caminò verso il forte di Schinch. Di là si
crede, che esse genti di Mansfelt si transporteranno
su le terre dell’arcivescovo di Colonia tornando 
--- page 326v---
 ad esser mangiati quei poveri popoli di Paterborn, et
contorni del colonese, forse senza esser divertito da questi
signori per il rispetto, che significai riverentemente alla Serenità vostra colle
precedenti lettere mie, restando offesi grandemente dell’
assistenza aperta, che quell’Arcivescovo elettore
ha data a Spagnuoli con genti pagate del proprio
condotti dal baron d’Anolt per augumento, et fo-
mento all’assedio di Bergh.
So di haver altre volte riverentemente scritto alla Serenità vostra
che ’l signor principe d’Oranges poca stima faceva del
colonello Dort, et in effetto sendo stato al campo
è ritornato anco com’era andato, non riducendosi
il certo della sua levata, che offeriva di ottomila
fanti, et quattromila cavalli, che a mille dragoni
et mille corrazze, per la levata delle quali il conte di
Mansfelt mi disse, che li haverebbe dati 30 mila fiorini
poiché non ricercava più che otto raistaleri per
testa per le corrazze, et quattro per li dragoni, et
quanto alla paga non parlava poiché questa se
la prometteva dalle contributioni. Patente per
altre levate ha fatte anco esso Conte; anco il
colonello Chnipousen, che partì alcuni giorni sono 
--- page 327r---
 per Brem ha havuti ordini dal duca di Bransvich; ma
denaro in speranza sopra la piazza d’Embden, et si
vede bene, che corrono più carte sigillate, che denari
onde non si può prometter tanto di profitto, quanto
l’urgenza de’ tempi, la necessità di ostar ad un
gran nemico ricercarebbe, perché mancando il denaro
manca la disciplina, et senza questo si va alla
disperata con desolazione de’ popoli, et de’ paesi intieri
amici, et nemici senza gran frutto, o si corre rischio
dell’amutinationi con pericolo manifesto della parte
migliore. Gratie etc.
Dall’Haya li 24 ottobre 1622
di vostra Serenità
humilissimo, et devotissimo servitore
Christofforo Suriano

--- page 327v---
Al serenissimo principe di Venetia
prima
n° 343 fin 344

