
--- page 283r---
n° 425 sola
Serenissimo Principe
li progressi dell’inimico sotto Bergh op Zoom sin qui non avanzano
più del solito. Quel più, che dalla parte del quartier dei
Spagnuoli si sia fatto è stato, che vedendo di non poter gua-
dagnar le punte delle doi meze lune fatte dalli assediati,
trovando contrasto, et oppositione grandissima, hanno risoluto
di mettersi tra doi, travagliandovi; ma sino alla passata
settimana senza o con pochissimo frutto. Dal quar-
tier d’Italiani si sono condotti fin sotto al fosso delle
trincere di questi di qua; ma restano lì senza poter
passar più avanti rispetto ad alcune traverse, che sono
state poste, che fa riuscir difficile ogni tentativo delli
nemici. Quattro altri pezzi di canone ha fatto
venir lo Spinola da Anversa tirati fuori d’un vassello,
che sta sopra la Schelda; per batter tanto più la
piazza di Bergh. Doi altre mine gl’assediati hanno
fatte volar con danno delli assalitori; et gl’istessi
anco hanno havuto danno per una sua medesima mina
che attaccò il fuoco, in modo che si videro volar
alquanti Spagnoli all’aria, gettati dalla forza
della polvere alcuni dentro le proprie trincere di
qua.
A quella parte che commandava il Baglione col suo reggimento
ch’era chiamata il quartier d’Italiani s’è introdotto
il Cordova, pigliando a sé il commando con grave
disgusto di esso Baglioni, et dello Spinola in
particolare, che ve lo haveva ordinato.
Gl’Italiani fuggono dall’assedio di Bergh, a picciole truppe 
--- page 283v---
 fanno lo stesso li Valoni, qualche portughesi, et inglesi in buon
numero. Alcuni conducendosi fin sotto alle trincere con
gl’altri della sua Natione, tornano testa, et dano
delle moschetate ai compagni poi gettate l’armi si
salvano nella piazza come hanno fatto alcuni
napolitani la passata settimana; et alcuni inglesi
facendo più breve camino montati le trincere si
sono gettati in quelle delli assediati.
Non cessano Spagnuoli il sforzo; ma trovano ostacolo
grande da tutte le parti: in ogni modo o sia la
riputatione, o sia altro rispetto mostrano esser osti-
nati all’impresa.
Dall’altro canto il signor principe Mauritio doverà metter in
essecutione il disegno concertato di solevar quella
piazza dall’assedio. Venerdì le barche, et ogn’
altra provisione era preparata al forte di Schinch
per discender la riviera, et venir a Gertrudenbergh
per unirsi di là l’Eccellenza sua con Mansfelt, che dicono al
presente trovarsi con ottomilla combatenti la più gran
parte ben armati, et ben a cavallo.
Il disegno di sua Eccellenza per quello si cava, et viene affermato
è di tirarsi dietro all’inimico con buon corpo di
militia, et necessitarlo o levarsi dall’assedio, o restar
assediato; mettendosi in sito proprio per levargli
ogni commodità di condotta di viveri, et amunitioni
altri dicono, che sia per andar ad attaccar qualche
piazza, et quelli di Bolduch in particolare stanno con 
--- page 284r---
 grandissimo timore. Haverà il signor Principe giunto
a Mansfelt intorno vinticinquemille huomini coi quali
si spera tirar il frutto, che si desidera andando l’Eccellenza sua
con vigorosa risolutione. Ha ella ordinato in diverse
città farsi gran quantità di pane, che fa anco presu-
porre sia per far viaggio, dovendo darsi detto pane
a quei soldati, che saranno condotti per l’impresa
et a tenersi in sito avantaggioso contro l’inimico
et ad incommodarlo; ma che sarà incommodo anco
a sua Eccellenza di poterli prontamente proceder di questo
necessario alimento.
Si fecero mercordì le preghiere in tutte queste chiese
riformate delle Provincie con esser le genti tre
hore la mattina, et tre il doppo desinare nelle dette
chiese digiunando fino alla sera, et tutto per la
buona riuscita di questa impresa.
Viene pubblicato da alcuni di quelli, che vengono a
rendersi, che lo Spinola habbi disentito di far
l’assedio di Bergh; ma che li ministri, et li capitani
da guerra spagnuoli l’habbino impresso nell’animo
dell’Infanta, et ch’ella lo habbi commandato.
Sono per la maggior parte italiani quelli che dicono
questo forse per coprir il fallo del Marchese.
Qualche truppe di Grol, Linghem, Oldenzel, et d’
altre guarnigioni su le frontiere della Frisia, et
dell’Ovrisel sono uscite in campagna in numero
di sette in ottocento fanti et quaranta cavalli 
--- page 284v---
 gettandosi dentro la Frisia marchiando verso un villaggio
chiamato Heeren-Venen con intentione di predare, et
correr il Paese; ma sendo gl’habitanti
avvertiti presero l’armi con doi compagnie di soldatesca
et li hanno fatta resistenza appresso appunto il detto
villaggio, ove havevano già fabricato una meza
luna, et ne amazzorno da 20 incirca sul luoco, et
fra gl’altri il governator di Oldenzel, che era un scocese con
un solo braccio, et commandava a tutta la truppa.
La perdita di costui è stimata di servitio al Paese
per la cognitione ch’egli haveva assai grande di tutti
i passi, et di tutti i siti. Alla prima voce che ’l signor
principe Mauritio hebbe di questa mossa ispedì
il conte Ernesto di Nassau a quella volta
con nove compagnie di cavallaria, et qualche
ottocento moschetieri. Inviando questi per maggior
diligenza sopra carri per impedir che non si retirassero
ma andorono a cosa fatta, poiché soprafatti
dallo sforzo dei paesani furono gl’inimici constretti
retirarsi nella chiesa di Ommen, ch’è poco discosto
dalla città di Zool in Ovrisel dalla quale furono
tirati alcuni pezzi di canone, come anco da
Stenevich in numero di cinque, et li sforzorono
ad arrendersi restando prigionieri da seicento
incirca, che doveranno pagar il ranzone.
Questo avviso è stato sentito qui con grandissimo gusto
dall’universale, et viene affermato, che se sua Eccellenza 
--- page 285r---
 havesse havuto tanto da poter spinger in quelle frontiere
cinquemille fanti, et qualche buon numero di
cavallaria al sicuro haverebbe fatto qualche notabil
acquisto; ma si escusa anco, che a tutto non si
può provedere, mentre troppo potenti, et
troppo fini sono li Spagnuoli, tenendo in continua
gelosia nei posti avantaggi questi signori che sin
qui non hanno potuto far più, che star su la difesa.
Se si fa fondamento, et si ha speranza sopra li disegni
del signor Principe; altrettanto servitio, et profitto gran-
dissimo si spera dall’impresa per mare con le sei navi
da guerra, le quali non si sa ancorché siano uscite
per il vento, che ha continuato più tosto contrario, che
altrimenti. Discorre ognuno su l’incerto mentre la
cosa sta tuttavia secretissima, et quelli, che ne hanno
havuta parte, hanno anco per giuramento di tacere.
Restano assai consolati questi signori con lettere, che a’ 19
del presente hanno scritte li loro ambasciatori, che si trovano
appresso il re della Gran Bertagna, scrivendo con
parole di molta asseveranza di haver hora buonissima
speranza che ’l loro negotio sia per caminar tutto
diversamente dal passato, sendosi già accordati molti
punti, et per principale quello così contentioso della
restitutione.
Aggiungono, che pareva anco, che ’l Re al presente compren-
desse meglio di esser burlato da’ Spagnuoli, et che
alcuni dei ministri di quella Maestà mostrino 
--- page 285v---
 anco il medesimo senso; ma di questi temono qui, che non
siano artifici; per tanto più profitar per servitio de’ Spagnuoli
nel metter tempo di mezo a deliberare, et così far
passar la colera al Re.
Del sentimento di quella Maestà questa Regina anc’ella
dice haver un tal avviso, et mi confirmò l’andata
del Sciombergh appresso il Re suo padre per cavar
la sua intentione circa il modo del governarsi
del Re suo marito, et dove per maggior sicurezza
dovesse retirarsi, il che disse dal Re è aspettato
di sapere con gran desiderio a Sedam.
Venendo poi a proposito d’Heidelbergh mi disse, che si
difendeva bravamente; ma le nove di Francfort
capitate avanti hieri in Amsterdam portano, che
alli 18 si fosse reso. Di quello ne sia già vostra Serenità
haverà havuto l’avviso.
Continuava a Brusseles ancora il Weston; et parlan-
done col signor ambasciator d’Inghilterra mi disse, che ben si pre-
vedeva, che se Spagnuoli non si fossero potuti man-
tenere (il che l’apparenza delle loro forze non mostrava
) si poteva prometter che ’l Re suo signore
haverebbe havuta ogni sodisfattione. Altrimenti et
qui si strinse nelle spalle, et tacque.
Si è saputo certo, che nelle lettere, che l’Infanta ha
scritto a Leopoldo oltre quelle a Tilli, et ad Anolt
vi habbi aggiunto, che non si prosegui avanti
se la constitutione di quei affari può comportarlo.

--- page 286r---
Il Weston ha scritte lettere piene al suo Re in questo
particolare, et aspettava di esser richiamato, havendo
rappresentata la poca dignità, con che si tratteneva
in quella corte. Anco il baron Chichiester, ch’è
stato mandato in Palatinato si era ridotto a
Francfort per fuggir forse l’ignominia di vedersi
nonostante il trattato a pigliarsi quelle restanti
[p]iazze in faccia.
Del baron d’Anolt continuano li avvisi, che scendi
per congiungersi con il conte Henrico di Bergh; ma
si sapeva, che non era molto forte; et che a pena
haveva seicento cavalli ancorché si publichi, che
haveesse seco vintidoi compagnie di cavallaria.
Il reggimento anco del Baglioni, che è sotto Bergh, che
deve esser di tremilla fanti hora si afferma
di certo, che et per la fugga, et per la morte non
arrivi a ottocento; così anco vi è mancanza
negl’altri dell’inimico; et questi signori non ne
vanno essenti.
Non posso ancor scriver la partenza dal porto della
Brila del signor ambasciator Berch perché non ha havuto
mai tempo buono da che vi andò che fu venerdì
passato; ma l’apparenza mostra, che sia per haverlo
presto. Qui non è comparso.
Per gl’interessi dei signori Soderini ubidirò ai commandamenti della
Serenità vostra informato che sarò da’ suoi agenti dello Stato
della causa per caminar fondatamente per il loro solievo. Gratie etc.
Dall’Haya li 26 settembre 1622
di vostra Serenità
humilissimo et devotissimo servitore
Christofforo Suriano

--- page 286v---
Al serenissimo principe di Venetia
n° 425 sola

