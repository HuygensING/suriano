
--- page 147r---
Estratto di lettere translatato dall’inglese scritte dal general Veer
al signor ambasciator Carleton de’ 2 de giugno 1622 stilo vecchio.
Dall’ultima mia de’ 23 del mese passato vostra Serenità haver inteso, che le
doi armate del marchese di Bada, et del conte di Mansfelt dove-
vano unirsi nel paese del landtgrave di Darmenstat, come fecero
la domenica seguente; et martedì ultimo marchiorono verso Aschen-
burgh città appartenente al vescovo di Magonza sopra il Meno,
a fine di farsi patroni del passo. Ma il baron di Tilly, havendo
d’alto ricevuto un gran rinforzo, oltre la cavallaria di
don Gonzale, et le forze del baron d’Anholt, che venero ad unirsi
con quelle di lui, haveva occupato il detto Passo; et s’avanzava
verso le nostre armate, di che sendo stati avvertiti, come
si trovorono sopra il camino di Dipperg verso Aschemburgh si
ritirorono per il medesimo camino, alloggiandosi presso di Gerau mer-
cordì alla sera, giovedì appresso Bonsheim, et venerdì di buonissima
hora sopra la loro retirata furono caricate da un reggimento
di corrazzieri fra Bensehim, et Lorsch. La prima carica fu
data sopra la cavallaria del marchese di Bada, che haveva
la retroguardia, commandata dal colonello Goldestein luocotenente
generale, che fu di primo rancontro tirato alla testa, et
gettato in terra, di maniera che fu tenuto per morto, è
prigioniero delle genti di don Gonzale; et di là ha scritto
per il suo ranzone, il resto fu messo in disordine. Il reg-
gimento del colonello Megan era il più vicino all’armata del
conte di Mansfelt, che haveva la retroguardia, avanzando
l’inimico, come di prima, fu respinto dal detto Megant, il quale
in questa retirata fece segnalato servitio. Questa scaramuccia
fu rinovata, et continuata dall’una, et dall’altra parte fino
alla notte; ma l’infanteria dell’inimico non fu veduta
la perdita dall’una, et dall’altra parte è stimata esser fra 
--- page 147v---
 li tre, et quattrocento fanti; la più parte de’ nostri, che furono
ammazzati erano sbandati. L’inimico (secondo, ch’egli si vanta
già patrone della campagna) farà risentir questo ben al suo
vantaggio; tuttavia la retirata fu (come sono informato) molto
honorevole, et con gran vigilanza del generale a fine di
evitar il disordine. Le doi armate sono ancor qui all’intorno
ma come siano per governarsi, questo è incerto. Monsieur de
Chicherster arrivò qui lunedì opportunamente per vederle ambedoi
il tempo, ch’egli s’è trattenuto qui è stato impiegato in sole
cerimonie. Hebbe hieri audienza, sendo arrivato qui venerdì
a sera il Re. Il landtgrave de Darmenstat, et uno de’ suoi figlioli
minori l’accompagnorono. La presenza di sua Maestà nell’armata
era di segnalata consequenza a fine di tener tutte le cose
in buon ordine senza alcuna confusione nel che il
conte di Mansfelt non ostante la sua malatia della gotta
prese gran travaglio; usando con grandissimo suo honore
estraordinaria vigilanza.

--- page 148r---


--- page 148v---
Lettera del Veer
nella prima n° 399

--- page 149r---
Prima
n° 399 fin 400
Serenissimo Principe
in conformità delle lettere della Serenità vostra de’ 27 del passato secondo
l’occasione, che mi è venuta di discorso datami da questi del re
di Bohemia, che come interessati nel bene del lor patrone vorrebbono
sentir, che ognuno gli contribuisce, et particolarmente vostra Serenità massime nella
presente congiontura, io mi vaglio delle ragioni proprie, per rimo-
strar il beneficio, che tira il Re dalle operationi della serenissima Republica
et da quanto ha operato sin qui col conte di Mansfelt. Alcuno si
tace, et alcuno si promette dalla diversione de’ Grisoni non poco bene-
ficio, et ch’ella habbi assistenza dal canto della Serenità vostra
et molti sono entrati in questo concetto per quello, che ne ha scritto
monsieur Brederod, ch’è agente in Palatinato per questi signori
dicendo, che vostra Serenità assisteva ai signori Svizzeri per suffragar a’ Grisoni
et che già si era molto ben scoperto, che quello, che facevano
Spagnuoli tra quei popoli non era pro religione; ma pro regione
et fa il conto d’un gran soccorso, che viene dato da lei, che
giova grandemente qui alla riputatione sua, et a far, che si
aquietino gl’animi di alcuni, che vorrebbono, ch’ella
dasse insieme al Re palatino, et a’ Grisoni ancora. Delli
affari de’ quali qui si sta con gran ansietà attendendosene
i progressi alla reintegratione della loro libertà.
Questo signor ambasciator di Francia, che visitai hieri mi disse, che
haveva buone nuove dal secretario di monsieur Guiftier, che
gli scriveva, che Grisoni si mantenevano, et erano forti di
ottomilla, et più, et che sempre più si avantaggiavano
sopra lo Spagnuolo; et che ’l suo patrone era passato a
Lucerna per abboccarsi col Nuntio sopra quei nuovi
emergenti; et mi aggiunse bisogna pregar Dio, che gl’affari 
--- page 149v---
 di Francia si accomodino perché al certo il Re si servirà di effetti, et
non di parole. Lo ha detto anco ad altri; ma molti non credono
che si possi sperar gran frutto dalla Francia per quelle povere genti;
et tanto più li signori Stati se ne dubitano poiché sono stati avvisati,
che vostra Maestà christiana mostri contentarsi, che gl’affari di essi Grisoni siano
posti in mano del Pontefice, et di Fiorenza. L’Ambasciator francese
non mi parlò di questo particolare, et so bene, che li signori Stati
haverebbono caro esserne informati, perché io ne sono stato
ricercato con grande instanza per haverne il certo.
Par che gl’affari del re di Bohemia passino ancor felicemente ancorchè
sia venuto ultimamente avviso scritto dal Re alla Regina, et da
monsieur Veer all’ambasciator d’Inghilterra, che non gli sia successa l’in-
trapresa, che haveva disegnata sopra Ascenburgh, sendosi
scoperto più forte l’inimico, havendo Tilli unite le sue
genti con quelle di don Gonzale, d’Anholt, et di Colonia;
et con altre del duca di Baviera; onde haveva sua Maestà fatta
una honorata retirata; se ben la retroguardia haveva
patito un poco d’incontro, che seguì con mortalità dall’
una parte, et l’altra di tre in quattrocento fanti. Il colonello
Golstein restò prigione, havendo havuta una moschetata in
testa, che lo stordì; ma non lo morse; et dalla parte del Re
sono stati presi alcuni officiali di maniera che facile sarà il
riscatar detto Colonello. Qui aggiunta sarà la translatione
della lettera, che ’l signor general Veer scrive al signor Ambasciator inglese
per quelli dell’Eccellenze vostre, che havesse gusto di vederla per rincontro
d’altri avvisi, che le fossero pervenuti in questo proposito.
Qui non si sa ancora quello, che habbi esposto al Re palatino il signor

--- page 150r---
Bann Chichiester ambasciator inglese arrivato appresso la Maestà sua non havendosi
havuto avviso, che della prima audienza versata in complimenti.
Nell’andar verso il Palatinato hebbe occasione di passar a Oppen-
heim, ove fu trattenuto con bella maniera dalle militie di
don Gonzal di Cordova; et furono molto ben guardati quelli
del suo seguito, sendo stati avvertiti per la via di Colonia,
che la Regina era con lui in habito di paggio di che sua Maestà
con la corte tutta ha havuto a rider assai.
Il landtgrave o marchese di Darmenstat, vedendo, che nella sua
città era detenuto poco men, che prigione si risolse di pigliar il
tempo, et con un suo figliolo tentar di salvarsi in qualche
parte. Fuggì dalla città; ma rincontrato poco discosto da
Oppenheim dalle genti del marchese di Bada fu arrestato
et condotto di nuovo in Darmenstat, di dove essendo par-
tito il Re per andar a Manheim sono andati egli, et il
figliolo colla Maestà sua, che li ha voluti haver seco, et
saranno tenuti in buona guardia perché non se ne vadino
così facilmente. Li fratelli del detto Landtgrave sono stati
lasciati a dietro, et la piazza di Darmenstat parmi intender,
che resti libera, mentre non ha né sito né fortezza tale, che possi mantenersi.
Qui è arrivato un Conte reingrave, che viene a nome del duca
di Bransvich alla Regina per quello in particolare che dirò più
a basso parte dal signor Duca già tre settimane sono fin
quando era a Eischfelt; et ha riferto a sua Maestà, che ’l Duca
si trovava con 16 mila fanti, et otto milla cavalli, et di questi
4 mila fanti, et mille cavalli erano stati permessi dal landtgrave

--- page 150v---
Mauritio d’Hassia; ma non è ben sicuro se si sia dichiarito per il Re.
Aggiunge di più, che haveva Bransvich ispedito al duca di Sassonia
per saper da lui quello che voleva essere se amico, o inimico; che
havendo havuta una risposta generale, et che tendeva più tosto
alla neutralità, ha riespedito al medesimo dicendo, che questa ambi-
guità o neutralità non era desiderata da lui; ma che voleva
saper quello havesse da esser, et ciò che si poteva prometter di
sua Altezza; o come doveva guardarsene. Ancor non si sa
qual risposta havesse di nuovo ricevuta.
Si aggiunge inoltre, che ’l duca di Bransvich suo fratello, col Consi-
glio haveva tentato persuaderlo a non usar li termini, che usava,
et a non si mostrar così aperto nemico come faceva alla casa
d’Austria, et all’Imperatore; dicendo, che questo mai era
stato fatto dalla loro casa, et ch’egli haveva risposto, che
si rallegrava, et si consolava esser il primo della sua famiglia
che havesse cuore di mantener la libertà dell’Alemagna.
È ancor incerto se ’l Duca si sia unito con il Re; ma si presupone
che sì, poiché gli era poco discosto; gl’inimici però tentavano
con ogni sforzo d’incontrarlo, et di divertir detta unione.
Il signor principe Mauritio teme assai, sendo Spagnuoli et imperialisti
proveduti di buone militie; et di capi, buoni soldati, all’
incontro per esser il Duca con officiali quasi tutti giovani
et per tanto si attende con gran curiosità il successo.
Il sudetto Reingrave è venuto qui mandato dal duca di Bran-
suich espressamente, perché a nome suo come compadre presenti
per la picciola Principessa nata a questa Regina dieci milla
ongari in spetie. Di più doicento fiorini d’oro a cadauna 
--- page 151r---
 delle damigelle della camera di sua Maestà cento per la nutrice,
et cento per la comare. Gratie etc.
Dall’Haya li 20 giugno 1622
di vostra Serenità
humilissimo et devotissimo servitore
Christofforo Suriano

--- page 151v---


--- page 152r---


--- page 152v---
Al serenissimo principe di Venetia
prima
n° 399 fin 400
