
--- page 165r---
Prima
n° 403 fin 404
Serenissimo Principe
l’ultimo ordinario d’Italia capitò per via di Colonia in Amsterdam
martedì della passata settimana più tardo del solito; et le lettere
dirette a me, che vengono per via d’Anversa, non mi arrivorono
che sabbato a sera: onde per far l’ufficio, che la Serenità vostra mi
commette nelle sue lettere dei x del passato con questi signori non ho
potuto essequirlo, che questa mattina. Hieri trovai
tempo di esser con il signor principe Mauritio, dandogli conto de[i]
progressi dei signori Grisoni, di ciò, che haveva operato, et an[cor]
operando la serenissima Republica; portando quelle considerationi c[…]
et dalle lettere stesse di vostra Serenità; et dalla debolezza del
mio spirito mi furono somministrate per eccitar sua Eccellenza
a dar cuore a questi signori di cooperar anc’essi per la parte loro
in così importante negotio. L’Eccellenza sua mostrò sentir grandissimo
contento delle buone nuove, et disse, che non haverebbe
mancato di far con li signori Stati ogni buon ufficio. Mostrò
però temere, che non ostante gl’eccitamenti de’ ministri
francesi in Italia non fosse il Christianissimo per muoversi a far
alcuna cosa; stanti gl’imbarazzi, che ancor ha nel suo Regno.
Poi mi dimandò (mostrando gran curiosità, et desiderio
di esser informato quello, che faceva il signor duca di Savoia
se era, o non armato; a ciò che mirava; et come
s’intendesse bene in questo particolar de’ Grisoni, o in altro
colla serenissima Republica. Io dello stato dell’armi di quel
Principe non seppi darle quella risposta, che haverebbe
desiderio; ma quanto alla buona corrispondenza di sua [Maestà]
colla Serenità vostra dissi, che potevo assicurarmi, ch’ella passasse
sincera. L’Eccellenza sua non mi rispose altro, ma havendogl’io di 
--- page 165v---
 nuovo considerato lo stato de’ Grisoni, et la necessità, che haveva-
no di esser mantenuti; ella ancora confermò lo stesso, et pro-
mise, che si haverebbe adoperato per quello havesse potuto in
lor servitio.
Nell’assemblea dei signori Stati con ufficio corrispondente non
lasciai consideratione propria al fatto stesso, né ragione che
potesse ridur li signori Stati a qualche buona risolutione
mettendoli innanti quello, che si faceva da vostra Serenità gl’ordini,
cha haveva dati al signor secretario Scaramelli in Zurich, l’eccitamento
a’ signori delle quattro città; et all’incontro l’affetto, et il
desiderio dei Grisoni di ricuperar la commune Patria,
et la commune libertà; considerando insieme l’iminente
pericolo a che soprastava la Retia,
quando dagl’interessati
con essa non fosse dato il soccorso necessario; raccordandole
in particolare quello, che da questa parte si poteva (oltre
qualche altra via) col mezo del serenissimo di Bohemia
et del signor conte di Mansfelt; contrapesando in fine l’utile
et il servitio, che si venirebbe a ricever da questa Republica
coll’acquisto dell’antica libertà, et del Paese ai loro pro-
prii patroni. Ben m’avidi, et scoprii dalle faccie
il contento intorno d’ognuno dei signori Stati, nell’intender
che Grisoni si fossero tanto avanzati, et n’hebbi anco
in parole espressa dichiaratione; dicendomi uno dell’
assemblea in nome di tutti, che accettavano per testimonio
dell’ottima volontà di quella serenissima Republica la confidente
communicatione, et ricevevano consolatione grandissima
degl’avvisi, che li faceva dare, et che Grisoni così ben 
--- page 166r---
 proseguissero; che grande anco la consolatione, che
provavano, che in negotio tanto rilevante vostra Serenità applicasse
et ufficii, et opere proprie il bisogno; che speravano in
Dio benedetto, che mediante il coraggio di quei popoli aiu-
tato dai buoni, et vivi effetti di vostra Serenità si sarebbono rimesse[e]
nell’antico loro dominio, et libertà; che altre volte have-
vano pregata vostra Serenità ad aiutar quella Natione; che hora
di nuovo la pregavano a continuar nella degna opera
cominciata da lei; ch’io vedevo molto bene la neces[sità]
che queste Provincie havevano di spese intolerabili; ma
necessarie per la loro difesa, et manutentione contra
l’inimico commune, et che li spiaceva non poter far
quello, che vedevano molto bene richieder il bisogno;
ma che speravano, che sarebbe stata conosciuta dalla
prudenza di vostra Serenità la loro ottima volontà al ben commune
et al proprio di quei popoli; che tuttavia non haverebbono
mancato di pensar a ciò che potesse far questa Republica
per servitio de’ Grisoni; et che havend’io toccato il
particolar del re di Bohemia, et del conte di Mansfelt
lo stimavano prudente raccordo, del quale si sarebbono valsi
non dubitando, che ’l Re, quando maggior necessità propria
non lo ritenesse l’haverebbe abbracciata; poiché si
vedeva chiaro, che per divertir l’armi d’Austriaci contra
di lui, l’impiegar una parte di genti nella Retia gl’era
salutifero consiglio; et in fine dissero, che pregavano vostra Serenità
a continuar li suoi buoni ufficii, et le sue buone opere
per mantener Grisoni; applaudendo al concetto di lei, 
--- page 166v---
 che cadendo di nuovo l’intrapresa loro sarebbe un ruinarsi affato
con perder assolutamente quei passi, et lo Spagnolo farsene
patrone assoluto, il quale non si fermerebbe a quella parte
sola ma passerebbe avanti al suo disegno della monarchia.
Tale in sostanza fu la risposta datami alla quale in replica
dissi qualche altra cosa per veder pur di animar maggior-
mente questi signori a qualche buon effetto; et essi cor-
risposero in conformità con parole generali, che deno-
tavano però un’ottima volontà nell’Eccellenze loro verso il
servitio di quei popoli. Non ho havuto tempo in
questa giornata di veder alcuno; procurerò coll’occasione
nei discorsi familiari di avivar gl’animi a qualche
buona risolutione.
Restano sodisfatti li signori Stati del pronto pagamento delle mesate, et
ne hanno ringratiata vostra Serenità con parole affettuose, assicurandomi, che questo denaro li era ben necessario, et che
ella in conformità in ogni evento di suo bisogno
si poteva anco prometter, che queste Provincie havereb-
bono fatto dal canto loro il debito con sodisfar prontamente
all’accordato, et non haverebbono nel resto mancato di
opportunamente tener con lei la debita corrispondenza.
Sopra l’avviso, che precedentemente hebbi alle lettere della Serenità vostra
dei x sudette del desiderio, ch’ella haveva, che il signor di
Rocalaura fosse nello stato di lei scrissi all’eccellentissimo signor ambasciator
Pesaro, perché gli dicesse la commissione, che havevo havuta
ma sendo già più di sei settimane, ch’è partito di qua
non ho dubio, che sarà ben presto al suo servitio.

--- page 167r---
Venerdì nanti l’arrivar dell’ordinario partì il signor colonello
Milander, et ha fatto conto di trovarsi in Svizzeri in otto giorni
volendo far il viaggio per la posta; et mi assicurò, che se
avanti il partir suo havesse inteso il desiderio di vostra Serenità
haverebbe tanto più affretato il camino; come non dubito
sia per farlo, quando gli pervenghi una mia lettera, che
ispedii sabbato a sera alla volta d’Anversa col corriero
che portava le lettere per Spagna. Colla quale, et anco il
fratello suo lo essortiamo a far il viaggio quanto più
presto. Non ho dubio, che in conformità di quanto riverentemente
scrissi a’ 6 del passato haverà ella dati gl’ordini proprii
per lui al signor secretario Scaramella a Zurich, poiché a lui doveva
far capo a tal effetto; et forse vostra Serenità haverà gusto
haverlo da quella parte.
Il signor Tinen è qui al presente con una compagnia d’infanteria
havuta non molti giorni sono dai signori Stati di gente del Paese
et colla carica ancora datagli dal signor principe Mauritio
di quartiermastro generale per provisione in luoco del
principale, ch’è in Oranges; carica necessarissima come mi ha
considerato massime nel presentaneo bisogno della propria
Patria, che hora è circondata dall’inimico, et mentre sta
di punto in punto sua Eccellenza per uscir alla campagna; aggiun-
gendomi, che se vostra Serenità fosse in guerra aperta cosa alcuna lo
retinerebbe; non mi ha detto però in contrario quando gli ho
fatta saper la mente di lei solo mi fece le considerationi sudette
et io non mancarò eccitarlo al partire. Gratie etc.
Dall’Haya li 4 luglio 1622
di vostra Serenità
humilissimo et devotissimo servitore
Christofforo Suriano

--- page 167v---


--- page 168r---


--- page 168v---
Al serenissimo principe di Venetia
prima
n° 403 fin 404
