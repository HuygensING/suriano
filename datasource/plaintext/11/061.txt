
--- page 328r---
2da
n° 434 comincia 433
Serenissimo Principe
per quel tempo, che qui si è trattenuto il signor conte di Mansfelt
non ho mancato di visitarlo, et di farlo ogni giorno servir
colla mia carrozza, et egli doi volte è stato in questa
casa di vostra Serenità la prima il giorno seguente alla sua venuta
et l’altra venendo a prender licenza da me. Come nella
prima mi disse quanto ho humilmente significato nell’
altre mie a vostra Serenità toccante li sussidii, che haverebbe
desiderato da Francia, da quella serenissima Republica et da
questi signori, così mi aggiunse di haverla fatta
far l’instanza per mezo del Ferrens per qualche
anticipatione di denari de’ suoi stipendii, et per eccitarla
a dar qualche assistenza per il mantenimento delle
sue armi, pregandomi a scriverle in questo proposito.
Io sopra il primo gli dissi, che mi pareva haver inteso
che si era data alcuna sodisfattione; ma quanto all’
altro gli messi innanti le spese gravi, che haveva
vostra Serenità et quelle che si comprendeva nelle urgenze
presenti era necessitata di fare per sicurezza delle
cose sue. Egli ripigliò, che questa contributione
sarebbe stata un gran vantaggio anco per le cose
d’Italia, et per quelle di vostra Serenità in particolare, et mi
evito di nuovo a scriverle, et pregò di affermarle 
--- page 328v---
 il suo obligo, et devotione et che quando non possi sostener
l’armi, che ha in piedi, et stimava di fare pensava
di venir a drittura appresso la Serenità vostra; et che se l’havesse
voluto con genti pensava di far il viaggio per l’Ongaria
et ridursi per il Paese turchesco con passaporto verso
il mar Adriatico non trovando per lui camino più sicuro.
Questo egli mi disse così in discorso, ma doppo partito venne
a me il Rota, et per nome di lui mi aggiunse, che
desiderava sapere se (non potendo tenersi armato) la
Serenità vostra havesse havuto gusto, che venisse nello Stato
di lei, che sopra ciò dovesse intender il mio senso, et come
sarebbe stato trattato poiché il signor Daniel Niss mercante
gli scriveva, che haveva cavato, che era desiderato,
che li sarebbono fatte buone alcune spese, et avanzato
qualche cosa; che intendesse anco se haverebbe la
serenissima Republica desiderato, che egli, perché havesse pur
qualche numero di genti conducesse almeno sei cento
con lui, facendo conto di voler comprar tre vasselli
per imbarcarli, et che vostra Serenità haverebbe poi potuto
anco ricomprar li medesimi vasselli; che volendo ella
che venisse per terra si haverebbe potuto far alla
sfillata, o ingresso per il paese de’ Turchi, o anco 
--- page 329r---
 traversando lo stato di Milano. Io risposi al Rota
che non sapendo l’intentione di vostra Serenità manco potevo
risponder per sodisfar al signor Conte; ma ben quanto
alla condotta per mare in particolare vi vedevo gran
difficoltà; et per terra […] non sapevo quello potevo
promettermi. Egli mi replicò che mi haveva riferto
ciò che il Conte li haveva lasciato in commissione, et potevo
almeno scriver alla Serenità vostra per ritrarne la sua
prudente volontà.
Mostra il Conte nell’apparenza di esser di gran modestia
et discretezza; ma in effetto si scuopre in lui abun-
danza di partiti, non haver altra volontà che di
tenir un campo formato, et esser patrone da lui
medesimo, et la condotta di vostra Serenità della sua persona come
mi ha detto il Rota, et l’esser egli appresso di lui, che
lo fa conoscer come suddito, et dipendente da lei
li serve per dar speranza a qualche ambitiosi di
titoli, et di honore; et ad indurli a far spese di
levate con intentione, che possino servire ad impiegarsi
o nel stato di quella serenissima Republica, o altrove al
soldo di lei. Et con altri si vale di altri concetti per
trattenerli. Delli colonelli, et capitani che lo 
--- page 329v---
 seguitano tutti si mostrano affatto contenti di lui,
perché non veggono correr il denaro, che vorrebbono
et principalmente il conte Georgio Lodovico di Levenstein
ch’è stato al servitio di vostra Serenità venuto qui in compagnia
del re di Bohemia dà segno di poca sodisfattione
et qualcheduno m’ha detto haver sentito il conte di Mans-
felt, che mentre se li rappresentavano li disordini
che passavano per le sue genti, et li rimedii, disse che
nel disordine si era fatto grande, et che haverebbe
tenuto quello per sua massima principale per
conservarsi. Tuttavia posso dire d’haver scoperto in lui
esser prudente consiglio, et che a tempo sappi servirsi
del disordine, et governarsi con gl’accidenti.
Tre o quattro giorni prima, che venisse esso Mansfelt all’
Haya venne dalla corte del Re christianissimo a chi
l’haveva ispedito, il capitan Tornon, et mi disse,
che la Maestà sua li haveva confermata la pensione di
ottomila scudi per anno, et che gli dava intentione
di dargli qualche summa per trattener le militie sue
in Alemagna. Il Conte non uscì meco a questo particolare
ma il medesimo Tornon che me lo disse, mi aggiunse
anco, che doveva di nuovo esser riespedito 
--- page 330r---
 a sua Maestà christianissima di quello sia seguito, et di ciò che sarà
risoluto in questo proposito n’haverà la Serenità vostra
più certi particolari dall’eccellentissimo signor ambasciator Pesaro.
Visitai al ritorno qui il Re palatino, che mostrò sodisfarsi
del complimento; né condescese ad alcun particolare de’ suoi
interessi, né in questo proposito toccò alcuna cosa di
quella serenissima Republica solo disse sperare, che Dio benedetto
dovesse radrizzar le cose sue, et spirar nella mente del
re d’Inghilterra di muoversi alla gagliarda contra la casa
d’Austria alla ricuperatione del suo. Mi addimandò
delle cose de’ Grisoni, et come passavano, et aggiunse
che se non erano aiutati da vostra Serenità poco bene si
poteva sperare, né aggiunse altro, venendo in quel
punto a sua visita il conte di Mansfelt.
Con quanta attentione si sta nella risolutione del re
della Gran Bertagna in essecutione di quella fu scritto
dalli ambasciatori di questi signori, altrettanto; il stupore di
non veder a comparer alcune lettere da quella
parte, né alle loro Eccellenze, né all’ambasciator Carleton
né a queste Maestà et pur vi sono in corte d’Inghilterra
cinque della casa, et famiglia del Re. Il vento per la
verità è per qualche giorni stato contrario; ma si spera 
--- page 330v---
 haver di hora in hora qualche avviso.
Si è confirmato il raporto che si seppe la passata settimana
dell’arrivo nel canal d’Inghilterra di alcuni galeoni spagnuoli
con genti, ma dello sbarco, o dove siano per gettarsi
ancor qui non se ne ha nuova alcuna. Gl’ordini sono
andati a tutti i porti di mare, et a tutte le imbo-
cature per star lesti quando si avanzano quelli che
sono alle guardie di levar tutti li segnali delle
entrate; et alle navi che dovevano partire è
sospesa l’uscita per qualche tempo a’ fine di
veder ove habbi a parar questa armata spagnola.
Prima fu detto, ch’era di settanta vele, hora par
che gl’avvisi portino, che non sia di più di ventisette,
et che siano state vedute all’isola di Vicht nel
canal d’Inghilterra. In ogni modo questi signori hanno spedita
persona espressa in Inghilterra per saper il certo, et una
nave ancora s’è messa espressamente al mare per
prender lingua. Intanto viene affermato, che
questa flotta fosse stata mandata di Spagna con
intentione di fomentar l’assedio di Bergh, et far
diversione dell’armi dei signori Stati; anzi, che Spagnuoli
assicurandosi della presa di detta piazza il concerto 
--- page 331r---
 loro fosse di gettarsi nella Zelanda per attaccarla et per
mar, et per terra, se ben haverebbono havuto che
roder in quella maniera rispetto alla difficoltà de’
passi, et dei stretti del mare conosciuti dai soli
periti habitanti.
Dimani, o mercordì si aspetta qui il signor principe d’Oranges
sendo arrivata hieri la compagnia delle sue guardie
et il marchese Spinola venerdì fece passar da
Brecht a Lira le sue genti, mettendone parte
a Malines, et parte a Lavaria; facendo conto
di tener in Brabant ottomilla fanti, et cinque
milla cavalli; onde il signor principe Mauritio non
lascierà punto sprovista quella parte frontiera
di esso Brabant.
Viene scritto che don Gonzal di Cordova sia per passar
di nuovo in Palatinato, et che il baron d’Anslt vada
in Francia chiamato dal Christianissimo, ma non è certo
se non che la soldatesca non marchierà senza
haver denaro.
Degli amutinati ve n’è qualche numero, ma non tanto
a gran lunga, come la passata settimana mi disse
il conte di Mansfelt, benché li biglietti erano 
--- page 331v---
 corsi, et quelli, che erano venuti promettevano havendo
piazza sufficiente, et un corpo di cavallaria dei suoi
che bastasse, che sarebbe stato il numero di più di doi
et tre milla. Se di ciò seguirà alcuna cosa non mancarò
di darlene riverente conto.
Arrivò qui la passata settimana colla sorella contessa
di Hassau il giovane duca di Bransvich sano
di tutto il resto eccetto totalmente della piaga del braccio tagliato.
Io fui a sua vistatione, et complii di quella maniera
che stimai propria, a che egli corrispose con venir
anco a vedermi in questa casa della Serenità vostra verso
la quale usò ogni termine di riverenza con parole
proprie, et disse, che desiderava spender anco
del sangue in servitio di lei et io lo ringratii.
Qui dall’universale è stata intesa con dispiacer grandissimo
la nuova della morte di monsignor di Rocalaura sotto
a Mompelier per la perdita, che la Serenità vostra in parti-
colare fa di così degno soggetto.
L’eccellentissimo signor ambasciator Moresini haverà da questi signori la casa come
quelli di Francia, et Inghilterra havendo li doi deputati
hoggi appunto parlato con il patrone. Ben si riser-
verà a sua Eccellenza il far la scielta di quella le piacerà 
--- page 332r---
 delle due come scrissi alla Serenità vostra perché resti a suo
gusto sodisfatto; et per le altre prerogative tanto
godrà quanto ne godono li medesimi signori ambasciatori. Gratie etc.
Dall’Haya li 24 ottobre 1622
di vostra Serenità
humilissimo, et devotissimo servitore
Christofforo Suriano

--- page 332v---


--- page 333r---


--- page 333v---
Al serenissimo principe di Venetia
2da
n° 434 comincia 433

