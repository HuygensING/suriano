
--- page 131r---
2da
n° 396 comincia n° 395
Serenissimo Principe
hanno le lettere de’ 20 del passato portato in Amsterdam il
fallimento de’ Strozzi in cotesta piazza di Venetia per la summa
di 600 mila ducati in circa, il che con lettere del Calandrini è per-
venuto anco alla notitia delli signori Stati; alli quali ha anco
dato conto, che delli denari esborsati della seconda mesata
il Noriott havesse prese lettere di doi milla ducati da detti Strozzi dirette a Pico-
notti genovesi in Anversa, et poi hanno havuto avviso della
detta città di Anversa, che capitato ivi il fallimento con
corriero espresso la lettera non era stata accettata, et aggiun-
ge il Calandrini haver fatto ufficio con vostra Serenità per la preferenza.
Sopra tal avviso hanno sue Eccellenze mandati questa mattina a
me doi della loro assemblea, che a nome di esse hanno fatta
instanza perché scrivessi alla Serenità vostra, et le raccomandassi
il procurar la preferenza di questi doi milla ducati ad
ogn’altro debito, come appartenenti alle doi republiche
et come quelli, che sono della summa dell’assistenza, che
da vostra Serenità a queste Provincie, concorrendovi in questo
non tanto l’interesse di lei, che di elle medesime, che anco li
signori Stati le haverebbono scritto in questo particolare et prega-
tala per questa preferenza, et per questa indemnità. Io
dissi, che non havendo ancora havuto il mio dispaccio
dei 20 del passato non sapevo di questo negotio,
et che non haverei però mancato di far quell’
ufficio, che l’Eccellenze loro mi facevano richieder. Mi replico-
rono, che questo era negotio publico spettante ad ambidoi
li stati, et che come cosa publica doveva esser di cuore
protetto da lei; accennandomi, che la prelatione a
simil sorte di debiti conviene sempre ai principi nanti
a’ particolari. Promisi di nuovo scriver, et essi si partirono.

--- page 131v---
Questo accidente mi ha fatto sentir qualche voce, che vostra Serenità et non
li signori Stati doverebbe correr il rischio, portando il contratto
di aleanza, che qua ella sia in obligo di far pagar li cinquanta
milla fiorini per mese. Et io mostro di non intender ciò che si
dice di questo ben può assicurarsi, che nel presente affare raccom-
mandatomi potrà dar caparra a questi signori di haver a cuore
il loro interesse.
Il signor colonello Milander per li presenti emergenti che corrono mo-
strando non desiderar cosa con maggior affetto che trovarsi
costì per servir (nell’occorrenze, che potessero sopravenire)
la Serenità vostra mi ha detto hieri, che haveva risoluto lasciar
tutte le cose sue particolari in mano del fratello, et partir di
qua alla fine di questa, o principio dell’altra settimana
per venir con ogni diligenza a’ piedi di vostra Serenità. Farà il
viaggio verso Basilea, et di là si condurrà a Zurich se ella
vorrà farli capitar qualche ordine potrà commandarlo al
signor secretario Scaramelli a chi farà capo; et non trovando altro
da ubidire subito continuarà il suo viaggio, et si transfe-
rirà a Venetia.
Anche il signor conte Guglielemo di Nassau fratello del già conte
Ernesto è venuto a trovarmi, et ad esshibir il suo servitio per
la Serenità vostra dicendo esser obligato per divotione, et per volontà a
farle offerta di sé stesso; oltre l’obligo, che teneva in mano
in una patente datagli al partir suo da piedi della Serenità vostra
et sempre che ella lo chiamerà per valersi di lui sarà pronto
a sodisfar al debito di riverente servitore. Mostra ottimo
desiderio. Ha acquistato in Alemagna maggior isperienza
et si va colla età, et col tempo rendendo sempre più habile
al servitio. Mi ha pregato di attestarle questa sua riverente 
--- page 132r---
 esshibitione, et tanto faccio colla mia ordinaria humiltà.
Il signor conte di Holach vecchio cavalliere, et soldato, che fu per
suo infortunio alla perdita della battaglia di Praga si trova
qui già alcune settimane sono. Ha per doi volte voluto ho-
norar questa casa della Serenità vostra, et m’ha pregato di rappresen-
tarle, che le viverà devoto, et obligato servitore. Io
[ne]lla visita, et nel complir seco et nella sua casa
a Delft, et in questa di vostra Serenità ho supplito quanto ho stimato
a proposito, et di mio debito. Cerca espurgarsi dalla calumnia
che da qualcheduni li è stata addossata per la perdita sudetta
rappresentando la necessità che haveva di tutte sorte di
amunitioni, et il mancamento in generale che vi era di ordine
et per consequente di buona essentione. Gratie etc.
Dall’Haya li 6 giugno 1622
di vostra Serenità
humilissimo et devotissimo servitore
Christofforo Suriano

--- page 132v---
Al serenissimo principe di Venetia
2da
n° 396 comincia 395
