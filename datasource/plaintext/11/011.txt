
--- page 063r---
n° 384 sola
Serenissimo Principe
con l’ordinario dei 18 del passato mi capitò anco quello dei 25 nell’uno,
et nell’altro lettere di vostra Serenità d’ 12, et de’ 19. Sopra le prime toccante
l’homicidio fatto da quello, che l’ambasciator di Savoia ha preteso esser suo
mastro di casa qui non ho sentito dirne parola occorrendo mi regolerò
coll’informatione datami da lei; così anco mi valerò delle seconde
per informatione toccante il successo in Grisoni; il negotio della
stradda contentiosa; la risolutione di richiamar l’eccellentissimo Gritti
dalla corte cesarea; et quello, che ha havuto di Spagna nel medesimo
negotio de’ Grisoni. Aspettavo col messaggiero, che venne sabbato
le lettere de primo del presente; ma credo mi perveniranno dimani
a sera.
Altre poi dei 13 febraro mi sono state portate sabbato dal signor colonello Roca-
laura, il qual con testimonio veramente proprio, et indicativo
della sua devotione verso quella serenissima Republica non fu sì tosto
in questo luoco, che venne subito a questa casa della Serenità vostra
et con termine ossequente verso di lei diede segno quanto la
riverisce, et come se le professi humil servitore. Io non
mancai di sodisfar con parole proprie, et di renderle buon
testimonio dell’obligo, che havevo di honorar la sua persona
et di offerirmi pronto, come feci, alla sodisfatione d’ogni suo
desiderio con quei ufficii che stimasse proprii per la sua riputatione;
et per vantaggio delle cose sue: et in conformità dei commandamenti,
che mi veggo espressi nelle lettere sue non mancarò di prestargli
ogni conveniente aiuto, et favore, attestando ad ognuno le
degne, et honorate qualità di lui, et la stima, che la Serenità vostra fa
del merito, et del valor suo: et in tutto procurerò, ch’egli
resti di me sodisfatto; ma più da me osservata, et riverita
vostra Serenità ne’ suoi commandamenti.
Egli m’ha communicato haver trovato in Francia principalmente ottima 
--- page 063v---
 dispositione nella Maestà christianissima, et ne’ suoi ministri per l’interesse della
Valtelina; ma vostra Serenità dall’eccellentissimo signor ambasciator Pesaro haverà di già
havuta ogni più distinta, et particolar informatione.
Esso signor Rocalaura è stato qui molto ben veduto da tutta la corte, et ognuno
l’accarezza, et honora, et il signor principe Mauritio in particolare
l’ha accolto con termine molto amorevole, et da lui ha desiderato
saper molte cose (come m’ha detto) dello Stato, et delle forze della
serenissima Republica, et come facilmente si potesse intraprender il solevare,
et aiutar la libertà de’ Grisoni. Cerca ispedirsi di qua, et disobli-
garsi affato da questo servitio per esser tanto più libero a quello
della Serenità vostra a’ piedi della quale pensa in breve spatio di
tempo ritrovarsi.
Col ritorno della nave, che condusse il re di Bohemia a Cales la
Regina ebbe avviso, che subito sbarcato, sendo prima stati
pronti i cavalli si mise su la porta, et questo fu la domenica
x del presente: et se bene non si ha havuto doppo altro avviso
spera sua Maestà, che si trovi in luoco sicuro: tuttavia non
può di meno, che non stia con perplessità d’animo, et l’ambasciator
d’Inghilterra in parte ne dimostra. Alcuni della corte
affermano, che non sia andato a Sedam; ma a drittura in
Palatinato, et che si sia fatta correr la voce per maggior sicurezza
et secretezza del viaggio; così ho cavato anco dal conte di Solms.
Sendo io a visita del signor principe di Portogallo venendo a
discorrer dell’andata del Re in Palatinato, et della necessità, che
haverebbe havuta di haver denari seco per contentar in parte
le genti di Mansfelt, et altri, mi disse, che haveva inteso da
soggetto di qualità, et degno di credenza, che ’l Re haveva
portato seco credito di cinquecento milla fiorini fattogli haver
dalli signori Stati, et si presuponeva, che ciò fosse seguito con effetti 
--- page 064r---
 et con credito del signor principe d’Oranges, che haverà havuta
sicurezza, et come poter sodisfarsi. Io feci di questo cader
proposito col signor ambasciator d’Inghilterra. Non me lo negò, non me lo
affermò, et si contene in termine tale, che posso far qualche
giudicio, che ciò sia vero: et apparentemente non poteva il Re
andar senza qualche provisione.
Li deputati della provincia di Holanda, che sono di nuovo qui
radunati doveranno pigliar per mano l’instanza del conte di
Mansfelt, et il gentilhuomo suo va parlando, et facendo ufficio
a parte a parte con essi; et il signor ambasciator d’Inghilterra coadiuva
quanto può non senza speranza di ottenner in gran parte quello
che si ricerca. Il signor principe Mauritio anc’egli spinge
sottomano, et par che si scuopri, che vi siano doi o tre città
sole di Holanda, che tirino indietro, et difficultino.
Ognuno concorre però et nella detta assemblea d’Holanda,
et in quella dei Stati Generali di divertir quanto più si può
l’armi de’ Spagnuoli da queste Provincie, et tenerle occupate
altrove; et tenteneranno con li mezi proprii, et esterni ancora
del farlo. Il che conosciuto da quelli del Re et dal genti-
luomo di Mansfelt in particolare pensa che tanto più facile
li sarà l’indur ad acconsentir il soccorso mensuale della
portione del denaro, che deve dar la Serenità vostra a questi Stati;
come riverentemente le scrissi nella passata mia d’hoggi otto n° 383
che sarà qui aggiunta replicata.
Si è havuto avviso, che conferma il passaggio del Rheno del conte
di Mansfelt, et uno di Spira ha scritto, che gli erano stati
tagliati a pezzi doi milla cavalli, et questo gentilhuomo
procura far creder non esser apparenza, che questo sia vero
mentre esso Mansfelt non haveva tante genti con lui; et disse 
--- page 064v---
 a me, che si doleva grandemente di questo perché ogni picciola
mala nuova metteva in paura questi signori, et la paura li rendeva
irresoluti; cosa che pregiudicava grandemente al suo negotio
et all’interesse loro ancora.
Mi ha egli affermato, che Mansfelt haveva mandato il duca
Fedrico di Sassonia con buon numero d’infanteria, et cavalleria
per dar ad un quartiero di Tilli a fine di divertir l’armi di lui
già incaminate per impedir il passaggio al fratello duca Guglielmo
di Sassonia.
Il vescovo d’Alberstat è stato solecitato a passar avanti per condursi ad
unir le sue con le genti di Mansfelt; ma parmi intender, che
li signori Stati siano avvisati, che certamente il conte Henrico Vandem-
bergh fosse in camino con 14 compagnie di cavallaria, et doi
reggimenti d’infanteria per unirsi con Celonia, et Anholt a
fine d’impedir il passo al detto vescovo duca di Bransvich.
Se ben è corsa anco voce, che habbino queste ad andar in Pala-
tinato. Spagnuoli faranno da quella parte tutto quello che
potranno parendo loro esser sicuri, che li signori Stati non si muove-
ranno né ad intraprender dentro al Paese, né a seguitar
il conte Henrico, e dar fomento a Bransvich perché converrebbono
uscir fuori di queste Provincie, et sendo lontanto, et perché si
metterebbono a rischio; et comprendendo anco li medesimi
Spagnuoli, che non hanno più queste Provincie, che quanto basti
per la loro difesa.
Dalla stessa città di Lippo è stato scritto qui ad un capitano
che ’l signor duca di Bransvich colle sue genti sarebbe stato
necessitato mutar quartiere cominciandosi a sentir mancamento
di viveri. Et il medesimo scrive che anco il baron
di Anholt si trovava in necessità di forraggio.

--- page 065r---
Dal contato d’Hanaut viene scritto, che l’arcivescovo di
Magonza voleva in ogni modo andar a Brusseles sotto
pretesto di voler tentar l’accommodamento delli affari presenti;
ma che il clero non gliel’habbi voluto acconsentir: in-
tanto per assicurar le cose sue più care le ha mandate a
Francfort, et il medesimo ha fatto delle sue il landtgrave
d’Armenstat; mandandovi anco li figlioli. Et quelli
di Magonza havevano presa risolutione di fortificar
Sciafemburgh residenza di detto Arcivescovo, et un
altro luoco vicino.
Viene anco scritto, lìImperatore havesse di nuovo ricercato al duca
di Sassonia la Lusatia, et che per indurvelo li era stato
fatto dire, che con denari del Pontefice sarebbono state
sodisfatte a lui diverse spese, che haveva già fatte.
Haveva il medesimo Duca ricercati li suoi sudditi di una grossa
contributione, ma essi gliel’havevano negata, volendo
prima, che quell’Altezza mettesse buon ordine, et regola
sopra la mala qualità delle monete.
Il Ruppa cancelliero di Bohemia, il Miler vice cancelliere, et il
vecchio Borgrave, che si trovavano qui, partiti già alcuni
mesi si retirorono a Berlinghen residenza del marchese
elettore di Brandemburgh, il che risaputo da Cesare
ha fatto intender a quell’Altezza, che havendo inteso,
che nel suo stato si trovavano alcuni de’ suoi ribelli
non l’haverebbe comportato, ma mandatili a pigliare
con mano armata si crede, che ’l Marchese destramente
farà, che si retirino, et si pensa che passeranno in
Danimarca.
Mentre sto scrivendo mi viene a visitar un gentilhuomo 
--- page 065v---
 che oltre altre cose mi ha detto, che il signor principe d’Oranges
non haveva ancor tutta la sicurezza, che ’l conte Henrico Vandem-
bergh marchiasse; ma che havesse havuto da Brusseles
l’ordine, et commandamento del farlo, che havesse rimosse
alcune compagnie d’infanteria, et cavallaria, dati gl’
ordini necessarii, et che ogni cosa fosse disposta, o almeno
in apparenza di far viaggio; et perché l’avviso aggiunge
che dovesse passar il Rheno haveva sua Eccellenza formato giudi-
cio, che potessero passar truppe spagnole più tosto
in Palatinato, che altrove. Procurerò di haver miglior
informatione per farne riverente conto a vostra Serenità.
Attendendosi da questa provincia di Holanda in particolare a trovar
modi di cavar denari da contributioni, anco le altre
Provincie sono ridotte nei loro proprii luochi al medesimo
effetto, havendo particolarmente li signori Stati ispedite persone
espresse in ognuna per indurle a venir a risolutione
di acconsentir quanto dal Consiglio di Stato fu li mesi
passati raccordato per haver un fondo sufficiente
et proprio che coll’assistenza anco de’ buoni amici
servi all’intratenimento della guerra, et difesa di
queste Provincie.
È uscito un proclama, che darà libertà a chi si voglia
de’ sudditi di questi Stati di andar a’ danni di
Spagnuoli in mare, et un altro che prohibisce il
far assicuranze di vasselli, mercantie, et altro attinente
ad habitanti o sudditi del re di Spagna. Procurerò
dell’uno, et dell’altro la tradutione, et l’invierò
con altre mie.
Li signori Stati, et il generale tutto resta con sommo scontento

--- page 066r---
Dell’avviso che si è havuto questa settimana dell’arresto
fatto in Inghilterra d’un vassello che veniva dall’Indie
Orientali; et tanto maggiore si fa il disgusto quanto
che sul concerto fatto d’entrar in nuova trattatione
li ambasciatori di questi Stati con li commissarii d’Inghilterra et a
che già si era dato principio, sia successo un tal ar-
resto, di che se n’è fatta condoglienza, et efficace
ufficio con il signor Ambasciator inglese.
Altro avviso hanno questi signori havuto hoggi niente meno strano
et è che il deputato della Rocella che fu qui sendo
partito fuori del Tessel con il vassello armato, et
munito con diverse provisioni da guerra, et genti
et essendo seco particolarmente monsieur della Nua volendo
far il viaggio verso la Rocella, poco discosto dalle
spiaggie di Holanda havendo rincontrato doi vasselli
che venivano da Ginea con zuccari, et altre mer-
cantie dirette in Amsterdam se ne sono impadroniti
et conditili in Inghilterra ne hanno fatto vendita, et
portatone il denaro. Di che, come d’una estrema
ingratitudine si risente qui grandemente, et non si
lascia anco di gettar qualche colpa sopra gl’Inglesi
che hanno havute le mercantie.
Gl’ultimi avvisi di Brusseles portano, che ’l marchese
Spinola fosse stato di nuovo a Gantes, et ritornato
a Brusseles non si sapeva, che havesse fatto altro
che dar nuova revista a quelle piazze.
Dell’ambasciator dell’Imperatore ancor non si haveva certezza che
fosse partito per Inghilterra né l’agente del re della Gran
Bertagna ne scrive qui cosa alcuna al signor Carleton. Gratie etc.
Dall’Haya li 18 aprile 1622
di vostra Serenità
humilissimo, et devotissimo servitore
Christofforo Suriano

--- page 066v---
Al serenissimo principe di Venetia
n° 384 sola

