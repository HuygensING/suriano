
--- page 077r---
n° 386 sola
Serenissimo Principe
non ho sentito, che si sia qui parlato da alcuno del termine usato
in Roma dall’ambasciator di Spagna straordinario con li cardinali francesi, et
veneti. Et l’avviso, che la Serenità vostra si è compiacciuta di darmene
con le sue dei 8 del passato mi servirà d’informatione. Aspetto
quelle dei 15 che spero di ricever dimani, poiché già li mercanti
in Amsterdam per la via di Colonia hanno ricevute le sue; et io
le ricevo per la via d’Anversa. Quando così dovesse continuare
sarebbe più a proposito, et forse il più sicuro adrizzo, che anco
le mie venissero a drittura in Colonia, et di là in Amsterdam
sotto a’ piego de’ Calandrini. Il che rimetto con ogni humiltà
alla prudente risolutione della Serenità vostra.
La settimana passata venne qui un Capitano di cavallaria ispedito dal
giovane duca di Bransvich per dar conto principalmente al signor
principe d’Oranges, ch’era in stato di partire, et la risolutione
era per li 22 d’aprile al vecchio stilo, ch’appunto il
giorno d’hoggi; ma ho cavato, che questo non potrà seguire sì
precisamente mentre il sudetto Capitano non arriverà (sendo partito
hoggi terzo giorno di qua) che mercordì, o giovedì prossimo
presso il signor Duca. In oltre si aggiunge, che uno degl’ultimi
nominato colonello per levar doi mille fanti, et mille cavalli
non era ancor del tutto ad ordine non si trovando in piedi che
sei, o sette compagnie d’infanteria, et qualche cavallieri.
Egli è stato doi, o tre giorni qui, et dimani di buon mattino
partirà alla volta di Lippe. Questo è il signor Vanderhost
overo Van Dort, che in altri tempi ha servito questi Stati, et
già doi anni passati era per la parte di Gheldria impiegato
come deputato nell’assemblea dei signori Stati Generali, huomo
d’isperienza, et che può. Se sarà ascoltato dal detto signor Duca 
--- page 077v---
 regolarà la vivezza, et la corsa de’ pensieri. È al servitio dei
principi della Bassa Sassonia della casa d’Holstein, et anco
parmi, che tiri qualche stipendio dalla città di Amburgh.
Questo ha detto presente il signor Ambasciator inglese, et io ero ancora seco
che ha preso partito col signor duca di Bransvich perché gli ha conferito
la parola che teneva da questi signori, dal signor principe Mauritio,
et da Danimarca ancora, che non sarebbe abandonato, ma
aiutato di quella maggior assistenza, che si havesse potuto.
Egli disse anco, che consigliava a tornar ad assediar Gesken
piazza munita di doi milla soldati, abandonata, come rive-
rentemente scrissi la passata settimana nella mia lettera n° 385 sola
et qui annessa replicata, havendo Bransvich veduto, che non
ostante la brecchia fatta non gli tornava a conto il
trattenervisi sotto. Il signor ambasciator d’Inghilterra al contrario ha
disuaso questo nuovo assedio portando per ragione, che volendosi
passar ad unirsi con l’armi del Palatinato per acquistar
il principale non era bisogno, anzi lo stimava fuori di
proposito trattenersi all’assessorio; in oltre, che non poteva
mai perdersi così poco tempo, che non servisse all’inimico
di avanzarsi, et unite le armi spagnole, colonesi, et di
Anolt apportar sommo pregiudicio al principale di che
si tratta. Et procurò detto signor Ambasciator andar ribattendo
le ragioni addotte all’incontro, et più discorrendone meco
disse essersi accorto, che l’interesse che ha il detto Vanderhoost
di qualche beni lì all’intorno lo inducesse a discorrer così
perché vorrebbe assicurarsene. Et ho tirato dal parlare del
signor Ambasciatore sudetto che avvertirà il Duca di questo punto, et
lo essorterà a pigliar, et non perder il tempo.

--- page 078r---
Ci è avviso, che ’l conte Henrico Vandembergh doverebbe
seguitar con 16 milla fanti, et 4 milla cavalli, ma non si crede, che
anco congiunto con Anolt, et Colonia sia per esser tanto forte:
come si sia le genti, che ha con lui non vogliono muoversi
né marchiare, che non habbino doi mesi di paga, et ancor
non s’intende, che dalla corte di Brusseles habbi havuto
quello che ricerca.
Una lettera è stata intercetta dell’arcivescovo di Colonia nella quale
significava al detto conte Henrico, ch’erano in pronto cinquanta
milla raistaleri, et si scuopre, che Spagnoli habbino prestato
il loro nome all’Arcivescovo nella levata delle genti, et che in effetto
siano di ragione del detto Arcivescovo elettore.
Vi è anco nuova, che le genti sudette si malcontentino non vedendo
correr denari, et alcuni si sono lasciati intender, che se troppo
continueranno così si retirerebbono dalla parte del signor duca
di Bransvich, et viene riferto, che maledicono quelli, che
vogliono star solo su la difensiva; perché non possono
acquistar alcuna cosa.
Marchieranno le genti del duca di Bransvich dai quartieri di Lip
Paterborn, et altri, ove si trovano dritto verso Eischfelt ai
confini delle terre del landtgrave d’Hassia; ove si
tiene per fermo, che converrà tentar, et farsi il passo a
forza, quando non vi sia la conivenza di quel Principe.
In tutte quelle piazze più principali, et più atte a mantenersi
resteranno compagnie pagate dalli signori Stati, più et meno
in numero secondo il sito, et qualità delle piazze a fine
di poter far continuar le contributioni dai paesani, et habi-
tanti nelle terre.

--- page 078v---
Per le dette contributioni sin qui intendo che ’l Duca sudetto habbi
tirato dal territorio di Colonia trenta milla raistalieri, altrettanti
da Paterborn, et 20 milla da altro paese circonvicino. Con questi
et con altri denari, che quel Principe ha trovati sodisfa
al pagamento delle mesate a’ soldati.
È stato vero che ha trovati li quarantamille raistaleri nel maga-
zino scritto, ma più fino alla summa di altrettanti et
più, et domenica passata appunto in un altro luoco si trovoro-
no doi mille rose nobili, che della moneta venetiana corrente
venirebbono ad esser a nove fiorini l’una contando il fiorino
tre lire cinquantaquattro mille lire venetiane, altro denaro
anco hanno trovato avanti oltre di questo, et tutto nella
città di Zusten, dicono di ragione del già vescovo di Pater-
born per la più gran parte, et anco di quei cittadini
et vogliono bene, che la summa trovata sin qui ascendi
a doicento milla raistaleri; ma in mano del signor Duca
non ne sono capitati, che in circa cento trenta milla, sendo
parte degl’altri stati dati a chi n’ha fatta la scoperta
et si spera haverne degl’altri per la medesima via.
Questa felicità, la munificenza, et liberalità, che usa il Duca
il rigore con che si fa ubidire, il devenirsi da lui facilmente al
castigo sopra quelli, che trova, et stima suoi nemici, mette
terrore et ubidienza ne’ suoi propri, et confusione tanto
nella soldatesca contraria, quanto animo nell’amica
et il spavento è grande assai nel popolo, che teme del suo
rigore.
Ha fatti batter alcuni raistaleri da una parte vi è un braccio
armato che esce fuori di una nube con una spada nuda 
--- page 079r---
 nella mano pur nuda, et nel contorno è scritto in lingua francese
niente senza Dio. Dall’altra parte in mezo vi sono alcune
parole in lingua tedesca, che dicono amico di Dio, inimico de’
preti, et nel contorno pur in lingua alemana Christiano
duca di Bransvich, et Lunemburgh. Questo termine non è laudato
anzi biasmato, et ognuno qui dice, che haverebbe ben potuto
far di meno di far un simil impronto, che non giova punto
alla causa di che si tratta.
È stato scritto, che ’l conte di Mansfelt habbi ottenuto da quelli di
Francfort di poter passar per il loro territorio per andarsene
a passar il Meno a fine di poter incontrar il detto duca
di Bransvich.
Lettere venute questa mattina di Alemagna al signor ambasciator d’Inghilterra
che m’ha fatto l’honore di mandarmelo a dire, portano,
che con altre de’ 22 del passato il Re palatino era
arrivato salvo a Germensein, ove si trovava il signor conte
di Mansfelt, il quale subito giunto il Re mandò a dire
a monsieur Ravilla, ch’è quello, che trattava seco a
nome dell’Arciduchessa, et haveva habitatione nella detta
piazza di Germensein, che per commodità della Maestà
sua dovesse immediate sloggiare: tuttavia ancor a Brusseles
fanno correr la voce, che ancor facci trattar con quella Altezza
et che le cose siano ridotte a termine di conclusione; ma
si stimano promulgationi per ingannar il mondo, et divertir
se si potesse così le assistenze, et metter in odio il Conte
appresso chi ha da far seco, et mentre procura, et insta
et col mezo di lettere, et altrimenti di tirar assistenze
principalmente da questa parte.

--- page 079v---
Havevano li signori Stati già alcuni giorni data al suo gentilhuomo
una cedula di centocinquanta milla fiorini per tre mesi, con dir
che la poteva mandar al Conte, perché se ne valesse; ma
amando questo molto meglio haver la prontezza del denaro
senza perdita di tempo, ha tentato, che così si deliberi, onde
spera anco ritrarne frutto coll’assistenza degl’ufficii, che
ne fa il signor ambasciator d’Inghilterra.
Si è goduto qui grandemente della presa, che ’l conte di Mansfelt
ha fatta del castello di Mademburgh, nel quale si sono trovati
vintidoi pezzi di canone, che serviranno grandemente al bisogno
che dicono ne havesse il Conte per campagna; et anco
si aggiunge, che si sia trovato il valsente di doi millioni,
et ottocento milla fiorini: ma questi della casa della Regina
dicono, che si contenterebbono bene, che fossero per la metà.
Gran consolatione anco è stata nella medesima casa per il parto
felice della Regina, che mercordì mez’hora doppo il mezo
giorno si sgravò d’una figliola con allegrezza della Maestà sua
et questa è la seconda, havendo quattro altri figlioli maschi
doi qui il maggiore, et il nato in Bohemia, uno a Custrin
che partorì l’anno passato nel venir qua, et un figliolo,
et una figliola nati a Heidelbergh, che sono appresso la madre
del Re in tutto sei. Il battesmo si farà venerdì prossimo
padrini sono convitati li signori Stati di questa provincia di
Holanda, che sono qui congregati, il principe Henrico
fratello di sua Eccellenza il duca sudetto di Bransvich nella cui
absentia subintrerà il duca d’Holstein, ch’è stato al servitio
della Serenità vostra col signor conte di Nassau. Per matrine la principessa
di Portugallo, et la contessa di Nassau sorella di Bransvich 
--- page 080r---
 et moglie del conte Ernesto Casimiro di Nassau.
Si attende qui con molta curiosità gl’avvisi della trattatione, che
con la maestà d’Inghilterra haverà havuta l’ambasciator di Cesare; et
il dubio, o più tosto tema, che si ha è che detta Maestà
accordi una suspension d’armi, overo tregua. Venendo creduto
che o l’una, o l’altra possi riuscir pernitiosa alle doi armate
di Bransvich, et di Mansfelt, alli affari del Re palatino,
et insieme al bene, et alla libertà dell’Alemagna.
All’incontro viene scritto, che aluni principi di Germania stimino
altrimenti, et che poco conto si habbi a far da Mansfelt, et da
Bransvich di tal tregua, o suspension d’armi, quando anco
fosse accordata; anzi aggiunge l’avviso, che ’l landtgra-
ve Lodovico d’Armenstat mosso da ciò habbi scritto a
diversi principi, et terre neutrali per haver il loro parere
quando seguisse, che dalli sudetti doi signori non si volesse far
stima di quanto fosse risoluto, et accordato in Inghilterra.
Si aspetta anco con curiosità di intender se sia vero quello che
qui è corso che ’l marchese di Bada con qualche altri principi
et città della passata unione si siano dichiariti per il Re pala-
tino. Il signor conte di Solms mi disse essersi sparsa questa voce
ma che egli non ne haveva ancor certezza.
Tutto quello, di che si tratta qui è trovar mezi per mantenersi, et
dar fomento, et sicurezza alle cose di Alemagna per tenir
occupati Spagnuoli, et in spesa: essi però colla venuta a
Brusseles dell’Ambasciator straordinario spedito dalla corte di
Spagna per condoglienza della morte del serenissimo arciduca Alberto
che ha portata anco la patente del Governo al serenissima Infanta
publicano, che vi sia trattato in piedi con questi di una 
--- page 080v---
 pace, o lunga tregua. Da quelli che la vorrebbono tanto di
qua, che di là è desiderato l’effetto; ma da quelli che
intendono, et conoscono l’artificio, et che sano non esservi o
non scoprirsi alcuno certamente, et sicuramente, che tratti, si vede ch’è
per dar pasto, et per profitare se possono anco da queste voci.
Sono questi signori in speranza, che li affari loro in Inghilterra habbino a
prendere buon piedi; se bene le lettere, che vengono non
parlano sempre della medesima maniera ma hora bene, hora male.
Tutti questi giorni a dietro si è havuta qui buona speranza, che li
affari di Francia dovessero ridursi alla pace, ma intesa la
rotta data a monsieur di Subisa si teme da alcuni, che
questo non dilati il buon essito, et che di quelli, che sono
all’orrecchie del Re con questa vittoria suministrino pensieri
di proseguir avanti senza ascoltar propositioni di pace.
Non è ancor il signor di Rocalaura stato ispedito da questi signori sopra
l’instanza, che fa de’ suoi resti riuscendo difficile nella
strettezza che sono questi paesi mentre si tratta di materia
di denari. Egli mostra passione, et impatienza del tratte-
nersi qui, et vorrebbe già esser in Francia per esser anco
tanto più preso costì.
Anco il signor colonello Milander desidera di ritrovarsi quanto prima
al servitio dovuto da lui alla Serenità vostra et perché ne segui l’effetto
per l’instanza, che mi ha fatto efficacissima ho pregato li depu-
tati della provincia di Gheldria perché scrivino al consiglio
di essa, che non permetti, che sia dato
maggior tempo alli suoi adversarii nella causa, che
agita sotto a quel giudicio, et non solo hanno scritte le
lettere a mia richiesta, ma doi anco di essi, che sono 
--- page 081r---
 partiti verso là per altri affari si sono preso carica di far ufficii
in conformità, et so ch’egli solecita quanto può l’ispeditione
per il suo ritorno a’ piedi di vostra Serenità.
Quando si possi non mancarò di complir con questa Regina
per l’honor, che mi ha fatto, come ad humil ministro della
Serenità vostra di mandarmi a communicar col mezo del gentilhuomo
del conte di Mansfelt il suo parto. In tanto col mezo del
signor conte di Solms maggiordomo maggiore ho fatto supplire,
et attestar alla Maestà sua, che quella serenissima Republica haverebbe
sentito particolar contento d’ogni sua felicità. Non entra
nella camera di sua Maestà che le donne, l’ambasciator d’Inghilterra
il principe Mauritio, et il signor principe Henrico.
Stavo per finir le presenti che mi sono capitate le lettere di
vostra Serenità dei 15 del passato. Darò essecutione agl’ordini
di lei, et nel particolar del denaro delle mesate a questi signori mi
è stato poco fa riferto, che sue Eccellenze habbino già havuta
notitia dell’esborso della prima mesata. Gratie etc.
Dall’Haya li 2 maggio 1622
di vostra Serenità
humilissimo et devotissimo servitore
Christofforo Suriano

--- page 081v---


--- page 082r---


--- page 082v---
Al serenissimo principe di Venetia
n° 386 sola
