
--- page 105r---
Prima
n° 390 fin 391
Serenissimo Principe
martedì della passata settimana arrivò qui quel mercante; che haveva
condotto salvo il re di Bohemia in Palatinato portò lettere della Maestà sua
colla quale fu confermata tanto più la rotta data a Tilly, et poco
doppo con altre di Brusseles la presa fatta da lei con l’assistenza di
Mansfelt, et del general Veer di Lademburgh per assalto.
Con l’istesso messaggiero si hebbe anco della stessa corte di Brusseles
avviso d’una rotta grande data da Tilly, et parlandosi con
parole generali, la Regina et gl’adherenti suoi, et tutti questi signori
stettero in gran perplessità dubitandosi di qualche grave accidente
all’armata, et all’istesso Re; sendosi fatti segni d’allegrezza
in Brusselles, et in Anversa; ma doppo s’è inteso, che tutto ’l
male era caduto sopra il marchese di Bada, havendo Tilly
havuto un buon soccorso da don Gonzal di Cordova, che per la
via delle montagne gli haveva spedito di buon numero di
cavallaria. Colla quale, et colle genti, che haveva battute nel
quartiere di esso Marchese, ove erano le amunitioni et l’artiglieria.
Era questo trincierato con alcuni carri, che non valsero però
alla difesa né contra il canone con che Tilly travagliava
facendo gravissimo danno, et tale che messe tutto in confusione, et in fugga la cavalleria. Et sopravenendo la notte restò
l’infanteria; ma il seguente giorno non essendo soccorsa, come
sperava fu totalmente batuta, et portò anco il caso, che si
accese il fuoco nell’amunitione, onde totalmente fu rovinata
quella militia, salvandosi pochi colla fugga, et il rimanente restò
o morto, o prigioniero, et in poter dell’inimico l’artiglieria;
et in particolare il duca magno di Wirtimbergh lasciò in quel 
--- page 105v---
 conflitto la vita.
Tilly con persona espressa ha mandato alla serenissima Infanta a dar
conto di questa disfatta, et a donarle tre insegne, dicono alcuni,
che siano tre cornete, ma non si sa del certo mentre vi è sicurezza
che pochi cavallieri siano restati su la piazza, havendo quasi
tutta la cavallaria havuto campo di salvarsi colla fugga.
Haveva il Re palatino desiderato, et tentato, che ’l marchese di Bada
unisse le forze, che haveva colle sue; ma egli mostrò stimar me-
glio et più avantaggioso occupar in doi parti l’inimico.
In tanto il Re andò ad assediar, et recuperar Lademburgh, et in un’
istesso tempo scrisse et eccitò con sue lettere il duca Christiano
di Bransvich perché s’incaminasse alla sua volta. Ricevutele
rivolvé immediate la partenza, che seguì domenica li 15 del
presente con otto milla fanti, et sei milla cavalli benissimo armati
et ben montati, et tre mille fanti ancora ha riferto il giovane
conte di Stiron venuto qui espressamente per dar parte del viaggio,
doveva trovar per camino. Poiché così ha stimato il Re esser
di suo servitio, et già era incaminato il Duca quest[i] signori se ne
contentano; ma per nome delle Eccellenze loro, et pagati da esse si mante-
niranno in Lipstat, Ham, Zusten, et altre piazze mille
cinquecento fanti in circa per preservarle se po-
tranno, et si vanno fortificando.
Si fa conto, che a quest’hora il duca di Bransvich si trovi nella
Franconia; et doveva andar ad incontrarlo il Re con il
conte di Mansfeld accompagnati da una buona truppa di
genti, et esso Duca haveva nel partire data una paga 
--- page 106r---
 a tutta la militia con sodisfattione universale d’essa.
Si pensa far doi grossi corpi di armata in Palatinato delle genti
del Re, et del Duca per passar avanti al conquisto di quello si
potrà quanto più celermente per non dar tempo all’inimico
di rinforzarsi, et particolarmente a Baviera di mandar soccorso. Et
parmi di sentire, che si getta l’occhio su la città di Magonza.
Colpo troppo felice per il sito ov’ella è posta, che domina
grandemente il Rheno.
Dalle genti del conte di Mansfelt è stato preso, et condotto al Re
palatino un secretario del duca di Baviera, al quale sono
state levate le lettere, et il commandamento, che si dava da
quel Principe a Tilly di lasciar l’assedio d’Heidelbergh, et an-
dar con buon sforzo a tagliar camino, et impedir l’ingresso
per venir in Palatinato al duca di Bransvich; ma par che
al presente resteranno tutti gl’ordini interrotti, et esso Bransvich
non haverà ostacolo massime colla scorta sudetta.
Il Re nelle lettere scritte a quest’ambasciator d’Inghilterra, che m’ha fatto il fa-
vore di mostrarmele, doppo haver in generale datagli parte del
successo nel primo incontro lo prega, et insta con parole
affettuose di assister colli suoi agl’ufficii del gran mastro
conte di Solms per indur questi signori non solo alla continuatione
delli 50 mila fiorini per mese; ma anco di procurar, che si contentino
che possi haver li 50 mila che dalla Serenità vostra si pagano a questi
stati, il che si tenta; ma non so se sarà con frutto.
Inoltre mostra, che vorrebbe assolutamente ch’egli procurasse
in qualche maniera, che fosse divertita la trattatione di 
--- page 106v---
 suspension d’armi, rappresentando la ruina, et il danno, che
senza dubio ella porterebbe alle sue, et all’armi di Bransvich.
Come habbi da passar questo trattato di suspensione o tregua non si sa
mentre sin qui non si ha se non l’avviso dell’arrivo dell’Ambasciator cesareo
a Brusseles, et ultimamente di quello del cavalier Weston per parte
d’Inghilterra portando l’ultime lettere, che haveva havuta solamente
la prima audienza. Il travaglio, et sentimento di quelli del Re è
la parola, che sua Maestà ha data al suocero di rimetter le cose sue
nelle mani di lui; ma confermano in ogni modo non veder
come il loro signore possi accordar una tal suspensione trovandosi
nelle mani della soldatesca, che vorrebbe esser intieramente
pagata, et lo sforzarebbe a quello che non potrebbe far di meno.
Si aspetta per tanto con grand’ansietà l’avviso del negotiato.
Et io ho anco cavato da buona parte, che ’l Re camini di concerto,
et con gran confidenza con il principe Gabor, dal quale si sa
ch’è ritornato alla Maestà sua un cameriero, che vi ispedì li mesi
passati; et perché si senti, ch’esso Gabor per li suoi fini habbi
trattenuto in parole l’Imperatore, et in complimenti per be[n] stabilirsi
et dall’atro canto, che gl’Ongari si muovino contra imperiali;
ma vostra Serenità dal luoco proprio deve haver più sicuri avvisi.
Il baron Chichiester, che ’l re della Gran Bertagna ha ispedito
per andar in Palatinato a fine di mantener li otto milla
fanti, et 1600 cavalli arrivò qui mercordì passato. Fu
incontrato da sua Eccellenza con nobilissima comitiva; et il giovedì
mattina fu in audienza, che (col mezo d’interprete (non havendo
egli che la sola lingua inglese) versò in complimenti, et in essortar 
--- page 107r---
 questi signori a cooperar per il servitio del Palatinato, et sabbato mattina
partì a quella volta. Con lui va il Burlamacchi mercante di
Londra per far le provisioni o in Francfort o in Norimbergh.
S’è publicato haver detto Ambasciatore provisione per quarantaquattro
mille lire sterline per tre mesi che sono 176 mila ducati venetiani in circa. Gratie etc.
Dall’Haya li 23 maggio 1622
di vostra Serenità
humilissimo et devotissimo servitore
Christofforo Suriano

--- page 107v---


--- page 108r---


--- page 108v---
Al serenissimo principe di Venetia
prima
n° 390 fin 391
