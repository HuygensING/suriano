
--- page 475r---
2da replicata
n° 462 comincia 461
Serenissimo Principe
doi altri deputati dei signori Stati devono trovarsi in Frisia
a fine di consigliar, et far condescender quei popoli coll’
essempio dell’altre Provincie ad accommandarsi all’impo-
sitione a loro nuova sopra le consumptioni; ma tente-
ranno questo appresso li stati del Paese di haver pron-
tamente denaro per lasciar poi, che lo tirino di dove
troveranno meglio, et più a proposito.
Si vorrebbe, che anco in Amsterdam si mettesse una nuova
impositione sopra le case, che non la pagano; ma si dubita
grandemente della renitenza di quei cittadini interessati
assai nelle spese delle nuove fabriche, parendo loro,
che basti assai haver aggrandita della metà la città,
et abellitala delle loro proprie borse, che vuol dir
popolatala anco di vantaggio senza voler aggravarli
a nuova contributione. Anco si tratta di metter
una gravezza sopra quantità grandissima di terreni in
questa provincia di Holanda non aggravati, et si
spera sopra questi non incontrar difficoltà. Studiano
ogni dì a nuove inventioni, et nuovi mezi di cavar
denari, facendosi ogni dì il bisogno altrettanto gran-
de, quanto l’inimico si fa potente con l’armi, et pro-
prie, et adherenti contra questi Stati, et con li
artificii nel procurar la diversione delle buone
volontà dei principi verso loro, particolarmente dell’
Inghilterra.

--- page 475v---
Al qual proposito restano questi signori molto sospesi dell’
essito, che possi havere il negotio tra le doi Compagnie
dell’Indie Orientali, mentre gl’ambasciatori, che sono appresso il re
della Gran Bertagna havevano nelle loro lettere data
come per difinita con reciproca sodisfattione la causa,
et che erano sul ritorno; ma hora sentono diversa-
mente, et che si siano cambiate le carte, coniecturandosi
dalli signori Stati, che tal accidente nasca dalle buone
nuove, che ’l Re haveva ricevute della conclusione del
matrimonio comprendendo molto bene, che li loro ambasciatori
servono a quella corte per dar gelosia a’ Spagnuoli nella
lunghezza del trattato in Spagna, et per contentarli nella
conclusione con far partir in essi ambasciatori rotta, et distrutta
ogni trattatione et con qualche senso mi disse hieri
il signor principe d’Oranges non si può far altro giudicio per essere d’esercito Inghiltera se non che si dichiarian partito spagnolo se già non è dichiarito.

Questo avviso della conclusione del matrimonio viene anco
scritto con lettere di Brusseles, et che con esso seguirà
la restitutione del Palatinato. L’agente del re d’
Inghilterra che risiede appresso la serenissima Infanta scrive
in una sua lettera a questo Ambasciator inglese che me lo
riferse queste formali parole. Habbiamo qui buona
nuova della corte di Spagna, che vi era risolutione 
--- page 476r---
 di far restituir la Valtelina volsi dir il Palatinato, et
par che burli nel proferir questo concetto. Et l’Ambasciatore
provocato da me si strinse nelle spalle dicendo si dice
et viene publicato in corte di Spagna, ma vi sarà
anco tempo, et tacque. Come si sia poco questi signori sperano
di aiuti da quel Re se non cambiano le cose in miglior
fortuna alla corte d’Inghilterra per questi paesi.
Con la Francia venendo sempre più gl’avvisi continuati della
buona volontà di sua Maestà christianissima verso queste Provincie
vanno questi signori procurando di sodisfar a’ sudditi di
quella Maestà a fine di divertir le male voci, et catti-
ve impressioni, et levar tutte le pietre di scandalo, che
l’affetto, et interesse particolare potesse ancor fermar a
quella corte, havendo di già ad un mercante di San
Malò data sodisfattione con 65 milla fiorini, che n’è restato
contento, ancorché pretensore di maggior summa
et così tenteranno sue Eccellenze di accordar anco con altri
mercanti francesi, che reclamano.
In Danimarca, in Svetia, et alle città ansiatiche hanno
sue Eccellenze ispedito per tirar qualche summa da
quelle parti, et gl’ambasciatori che sono alle doi corti
di Francia, et Inghilterra hanno havuta carica di premer
et far constar il bisogno di queste Provincie.
Questo signor Ambasciator inglese coll’essempio delle genti, che
rispetto al vento contrario furono qui infruttuose 
--- page 476v---
 per vostra Serenità sotto la condotta del conte Gio. Ernesto di Nassau
ha rappresentato a dì passati al suo Re l’inconveniente
et spesa, che poteva anco arrivare a quelle del general
Veer, onde gli è venuto ordine di licentiarle qui,
ch’è riuscito di sodisfattione alla medesima soldatesca
alli signori Stati, et alli capitani inglesi, che se ne servi-
ranno per rinforzar le loro compagnie. Ancor il
Veer si trova qui.
In Zelanda sono stati condotti nove, o dieci vasselli
col carico di diverse mercantie pertinenti a’ sudditi
spagnuoli, et le navi da guerra ogni dì vanno in
busca.
Il baron di Grusbech venuto qui per quelli di Lieges, va
avanzando il suo negotiato aiutato dalli ambasciatori delle
doi corone, et sin qui ha guadagnato questo punto
di far constare, che Ligiesi non habbino contribuito
alla lega cattolica di Alemagna. Non preme nell’ispe-
ditione valendosi del tempo, et del beneficio
di esso per divertir l’essecutioni dei signori Stati, che
facili potrebbono esser colla prigionia de’ mercanti
che traficano particolarmente in queste Provincie.
Per quelli dell’Eccellenze vostre che haveranno qualche curiosità
di sentir l’origine dei disgusti del colonello Navi
della causa della sua partenza dal servitio dell’Imperatore
et perché habbi chiamati in duelo li quattro, che ha 
--- page 477r---
 nominati nella sua desfida mando qui aggiunte doi
copie del suo manifesto, così pregato anco da lui.
Partì hieri verso Bergh op Zoom per ritrovarsi in
quella piazza a tempo di comparer sul luoco
destinato venendo o tutti, o parte de’ suoi nemici
al combatto al p(ropri)o fino ai 4 del prossimo mese di
febraro; et mi ha insieme pregato di affermar a
vostra Serenità che preservato sarà sempre pronto ad
impiegarsi in servitio di lei bramando di spender la
sua vita per quella serenissima Republica suo principe
naturale. Ha havute lettere di raccomandatione al governator
di Bergh op Zoom, et ogni buon adrizzo dal signor
principe Mauritio, et dal signor principe Henrico
li quali con tutta la corte staranno curiosi di
sentir l’essito; persuadendosi però, che le parti
avverse non comparino, et che si siano per burlar
della disfida, come anco sono qui di quelli, che
ne ridono, et la stimano per una bravata in
credenza.
Con queste doi lettere mie invio le doi replicate di
hoggi otto n° 459 fin 460. Gratie etc.
Dall’Haya li 23 genaro 1623
di vostra Serenità
humilissimo, et devotissimo servitore
Christofforo Suriano

--- page 477v---


--- page 478r---


--- page 478v---
Al serenissimo principe di Venetia
2da replicata
n° 462 comincia 461

