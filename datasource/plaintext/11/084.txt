
--- page 449r---
n° 457 sola
Serenissimo Principe
per via di Colonia mi capitò finalmente il mio dispaccio de’ 9
del passato, che non mi portò lettere della Serenità vostra. Hora sono
in espettatione di quello dei 16, et può esser, che unitamente
mi pervenirà anco quello dei 23. Non so da che nasca
questo incontro di dilatione. Ho scritto al mastro della posta,
et spero, che sarà rimediato al disordine.
Doppo l’ispeditione dell’ultime tre lettere mie n° 454 fin 456
che mando con queste in replica, capitorono qui lettere di
monsieur di Pisiurs, che nel proposito delli affari de’ Grisoni
portavano avviso, che la risolutione si era presa da
sua Maestà christianissima di assister a’ suoi amici, et collegati; et che
fra tanto si era mandata una buona summa di denari
in Svizzeri. Questo avviso, et qualche altro rincontro
fa sperare l’essito conforme al desiderio, che si ha da
questa parte, che le cose caminino a quel fiche che et
la ragione, et il servitio publico comportano. Ma
qualcheduni di questi signori francesi, che amano il bene della
Francia, et desiderano, che l’armi sue giovino a’ suoi colle-
gati mostrano haver timor grande di qualche nuovo
imbroglio in quel Regno per qualche avvisi, che questi
hanno havuti, che da chi è solito valersi del seme
di Zizania par che si vadi seminando in Francia sospetti
in quelli della religione, che l’armi, che tiene il Re
in piedi, et che vuol accrescer unite con qualche
altra assistenza non habbino a servir per Grisoni;
ma per tanto più opprimer essi della religione 
--- page 449v---
 per cacciarli tutti finalmente fuori del Regno all’essempio dell’
Imperatore, che doppo cacciati li ministri fattosi forte, et
resosi patrone d’una debolezza estrema di quelli
della medesima religione riformata in Bohemia, Moravia,
et altrove li facci uscire: onde forte ancor gl’ugonotti
in qualche luochi con questo sospetto eccitati, et spinti
possino attentar di nuovo alcuna cosa, che necessiti il Re
ad attender più alle cose del suo Regno, che a quelle
di fuori. Ho compreso, che ’l zelo del ben publico
faceva parlar a questi; et pervenuto ciò alla notitia
di alcuni dei signori Stati, temono assai di quello che possi
apportar di scandolo simil impressioni.
Sono al presente questi del Governo sopra il pensar d’inviar
ambasciata in Francia; et perché questo Ambasciator francese si
lascia intender esser necessario, che prima procedi una
particolar sodisfattione, et redintegratione a’ mercanti
di San Malò, et altri, che si pretendono danneggiati,
et predati dalle navi dell’Indie Orientali, sono ben
in pena a trovar modo con il quale si possi disponer
quelli della Compagnia, mentre nella communicatione
del negotio ancorché non sia che di particolari tanti
però sono interessanti, che lo fanno come publico: tuttavia
parmi che al presente siano li signori Stati inclinati a dar
sodisfattione alla Francia, credendo che la necessità li
constringerà a far per forza quello, che già con
minor spesa, et con reciproco gusto si haverebbe 
--- page 450r---
 potuto prima avantaggiosamente fare.
Quanto alla missione d’ambasciatore, o ambasciatori; in questo vi sarà
anco del da fare per il mancamento che si ha di huomini,
et perché la provincia di Holanda vuol esser il diret-
tore dell’Ambasciatore, perché il mandar di quelli, che altre
volte sono stati sarebbe per appunto un rinversar
affatto, sendo che gl’uni sarebbono sospetti, et gl’altri
mal veduti per diversi rispetti di dipendenza, et d’altro.
Preme questo negotio grandemente, et lo consultano con
diligenza.
Devono partir uno di questi giorni deputati alla volta
di Embdem per trattar quivi delli affari di quel Conte
et divertir nella miglior maniera li compianti tanto del
medesimo Conte, che delli habitanti in quel territorio contra
Mansfelt; così corre la voce sin qui; ma qualcheduno
vuole, che non vedendosi ove possi per hora andar il
Conte né il duca di Bransvich, difficile sarà che
si levino dal nido preso finché non ne procurino altro
migliore et forse, che non sarà discaro alli signori Stati
che vi si trattenghino per li fini accennati riverentemente alla
Serenità vostra in lettere mie precedenti, et sopra quello mi
disse anco il signor principe Mauritio mi prometto ch’ella
haverà fatto riflesso, che parlasse per l’interesse di queste
Provincie le quali se a primo tempo fossero in bisogno
d’un pronto soccorso havessero, ove poter ricorrer
onde diceva l’Eccellenza sua non esser bene che Mansfelt
 
--- page 450v---
 passasse in Italia o in Grisoni.

D’Inghilterra si attende, che quel Re si risolve, se volesse
impiegar le medesime genti per soccorrer Fran-
chendal; et sono avvisati questi signori, che quella Maestà
non volentieri impiegarebbe il conte di Mansfelt per
esser le genti di lui così mal disciplinate, et solo avezze
et dedite all’estorsioni; et alle crudeltà; onde le sia
stato raccordato il duca di Bransvich (le genti del
quale non sono molto migliori) et si aspettava una final
risposta; ma si crede che sarà di niente al solito. Par
che si porti per iscusa non vi esser denaro, a che se le
sia fatta offerta di pigliarne sopra suo credito. In somma
da questa parte si procura di stringer quel Re
per cavarne sostanza, ma in vano sino a quest’hora.
Quelli di Franchendal aspettano con gran desiderio qualche
soccorso, et lo desiderano havendo fatto sapere, che
ancor si possono mantener per qualche mese.
Il general Veer si trova ancor qui aspettando il vento
che facci buono per passar in Inghilterra a soccomber a
quel giudicio, o a quella disgratia, che li mali ufficii
li haveranno praticato in quella corte. Et le genti
di lui, che stavano anc’esse aspettando il vento a
Medemblich, di là per un commissario dovevano esser
condotte in Zelanda per dentro via questi canali
sono da cinquecento in circa con spesa, con incommodo
et patimento grande, ne sono de’ amalati assai, ne 
--- page 451r---
 muorono, et par strano, che ’l Re vogli, che vadino in Inghilterra
che qui potrebbono accommodarsi in queste compagnie della
Natione.
Non serve ancor il tempo, che si habbi qualche avviso del
successo nella dieta de’ principi della Bassa Sassonia; ma
non può tardare. Alcuni vogliono, che dovesse inter-
venirvi il duca elettore di Sassonia; almeno se ne fa
correr la voce per dar martello a Cesare.
Di quello si operi nella dieta di Ratisbona vostra Serenità sarà av-
visata; et come li più principali punti mirino alla
total depressione di questo Re palatino; ma all’incon-
tro un gentilhuomo di Utrecht, ch’è qui nell’assem-
blea dei Stati ha havute lettere da quel consigliere, che ’l
duca di Sassonia doveva mandar alla Dieta, che lo
avvisava, che vi andava; ma solo per sentire, et
riportare. Et principalmente per protestar doi cose. L’una
la restitutione in Bohemia, et altri luochi di quelli della
religione riformata cacciati; et in particolare
di quelli della confessione augustana, a fine di
mantenerli la promessa fattagli da’ suoi precessori
imperatori; l’altra per protestar pure, che non fosse
disposto dell’elettorato preteso vacante; né depostone
il Palatino, et che ciò il Duca suo signore haverebbe
sostentato a tutto suo potere per ordine della cui
Altezza dice, che scriveva le lettere. Il frutto, che
sia per ripostarsi da questi protesti la Serenità vostra l’haverà 
--- page 451v---
 molto prima, et più sicuro, da altra parte, che da questa.
La piazza di Papemuts finalmente si rese in mano del conte Henrico
di Bergh sendo impossibile, che si potesse più mantenere.
Si parla, che Spagnoli siano per smantelarla, ma non viene
prestato fede all’avviso per la commodità, che hanno
di servar anco da quella parte il Rheno, et tener in
maggior contributione le terre di Colonia, se però il volersi
obligar maggiormente quell’Arcivescovo elettore, et gl’stessi Colonesi
non li facesse risolver a questo mantelamento, che viene
tenuto per fermo, che allhora faranno, che le tornerà
più commodo.
Fatti accorti Spagnoli, et entrati in sospetto dall’ultima uscita del
signor principe d’Oranges, che l’intrapresa fosse sopra la
città di Anversa si erano risoluti di introdur gua-
rigione in quella città, oltre quella, ch’è nel castello; ma
li borghesi si sono mostrati alieni, et contrarii dal
riceverla, onde Spagnoli con cinquecento fanti si sono
messi dentro la casa detta dei Osterlinghi famosa, et
grande situata vicino alla porta, che va a Breda
et viene detto, che hora siano per mandar ad effetto
un già consultato disegno di far quivi, et da essa
casa una nuova cittadella, che tanto più renderà
forte, et sicura dall’invasione, et sorpresa la detta
città di Anversa.
A’ 18 del presente devono convocarsi in Amsterdam
li aministratori della Compagnia dell’Indie Orientali 
--- page 452r---
 per trattar il render de’ conti; et come si poteva metter
in mano dei participanti; o restar in mano dei detti
aministratori le mercantie, che al presente si trovano in
esser. Questo negotio dell’Orientali impedisce
quello delle Occidentali con non poco disgusto di quelli,
che amano il ben publico, et che si promettono, che ’l
viaggio di dette Indie Occidentali possi apportar
notabilissimo profitto a queste Provincie in particolare
et all’interesse generale. Quelli, che haverebbono in
animo di contribuire alla spesa non ardiscono,
mentre non veggono, che sia fermato un buon
fondamento, che non sarà così facilmente sin tanto che
non sia data sodisfattione nella materia de’ conti alli parti-
cipanti nella Compagnia delle Orientali, per poter
questi più allegramente concorrer alla formatione,
et stabilimento dell’altra.
Il signor principe Mauritio per gratia di Dio si trova al presente
molto meglio di quello è stato questi giorni a dietro
con tutto ciò non è ancor rinfrancato nel vigore solito
havendo della debolezza assai, et mercordì passato
fu in più travaglioso stato che per avanti; ma sabbato
consolò tutti sendo uscito nel suo giardino, et fuori
anco: non però ha lasciato già mai di negatione, sendo
di tal natura, che se non fa, et vede egli tutto non si sodisfa,
né crede che sia ben fatto. Gratie etc.
Dall’Haya li 9 genaro 1623
di vostra Serenità
humilissimo, et devotissimo servitore
Christofforo Suriano

--- page 452v---
Al serenissimo principe di Venetia
n° 457 sola

