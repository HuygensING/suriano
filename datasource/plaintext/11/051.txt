
--- page 273r---
In lettere dall’Haya de’ 19 di settembre 1622 n° 424
Traduttione d’una lettera del signor Jean Gerzece
signor de Sintzig conseglier di Stato gran
marascial, et colonello di sua altezza elettorale di
Magonza. Scritta al signor Gabriel de Roy
agente di sua Maestà catholica a Colonia ai 17 agosto 1622.
Signore
io ho inteso da Carlo giovane di Camera di sua Altezza elettorale
l’intelligenza, ch’è fra voi dua, il che fa ch’io vi preghi
di voler continuarla sempre tanto con il detto Carlo come
anco con me, come che ella mira allo stesso fine, che è
il servitio del Re catholico, et di sua Altezza elettorale dandoci
avviso di tutto quello, che voi giudicarete poter tender
a questo fine. Medesimamente io prometto di far tutto
ciò che mi sarà possibile. Per hora non saprei darvi
molte nuove solo che li nostri doppo haversi
assicurati di Spira, et havervi impossessato l’Altezza serenissima dell’arciduca Leopoldo, et il signor Vescovo del luoco sono
andati ad assediar Germensheim, che non tarderà
molto ad esser soggiogato. Vorms seguitarà ben
presto, il medesimo sta per cadere, et questo senza
mettervi né assedio, né mezo. Quanto a Heidelbergh
Manheim; et Franchendal si haveranno tutti senza
dar colpo, tanto sono sprovvisti di tutte le cose necessarie
et parimente senza veruna speranza di soccorso, di modo
che è loro impossibile di tener più lungo tempo senza 
--- page 273v---
 rendersi, che è causa che noi saremo bene in poco di tempo
patroni di tutto il Palatinato, et faremo la legge et la
parte a tutti li stati, et principi circonvicini. Pertanto mi
meraviglio che l’ambasciator di Inghilterra prosegue sì caldamente la suspension
d’armi a Brusseles, poiché doverebbe egli molto ben
comprender, ch’è un voler pigliar la luna coi denti, et che
già mai genti che intendono al chiaro li affari di Stato consi-
glieranno così disavantaggiose tregue. Io attendo con impa-
tienza nuove da voi per inviarle a sua Altezza elettorale, alla
quale io darò informatione del merito, che l’affettione,
et zelo che havete mostrato verso il suo servitio vi hanno
acquistato a fine che lo sappi riconoscer a tempo, et luoco
come si conviene a principe della sua qualità.

--- page 274r---


--- page 274v---
Lettera del consigliero di Magonza
nel n° 424 2da

--- page 275r---
In lettere dall’Haya de’ 19 di settembre 1622 n° 424
Traduttione della lettera della serenissima Infanta
a don Gonzal di Cordova
Mastro di campo generale don Gonzal Fernandes di Cordova.
Il marchese Spinola mi ha avvisato il poco numero di gente,
che tiene per passar avanti all’impresa di Berghes, et il
pericolo nel quale si trova se non gli inviamo più genti;
come più particolarmente vi sarà riferto dal capitan Castro, che
porta questo dispaccio. Ricercandomi il Marchese, che
vi ordini d’inviarli immediate la gente di Bohemia
tanto infanteria, che cavalleria, et maggior numero di cavalleria
che si possi. Io inteso questo m’è parso di ordinarvi, et
commandarvi come faccio con queste, che se stante
lo stato nel quale si trovano cotesti affari, et gl’anda-
menti delli nemici potrete senza notabil pregiudicio
separar da quell’essercito la gente di Bohemia, et qualche
altra di vantaggio, subito dobbiate mandarla al
detto Marchese. Io ho inteso che l’arciduca Leopoldo
vi ha inviate delle genti, et intendo, che vanno
anco caminando 40 compagnie de cavalli inviati
dal baron di Tilly, procurerete dunque avanzare
senza lasciar passar quella gente, in Francia, con la
qual podrete inviar al marchese Spinola, come
di sopra è detto. A noi mandarete relatione
della soldatesca, che vi resterà, et del di più
che vi è. Et avertite bene, che non ho intentione 
--- page 275v---
 che tornate per adesso in Palatinato ad assediar piazze, né
pigliar la stradda di andar all’assedio di Sedam perché
si tirerà maggior profitto per l’armi del Re mio signore contra
gl’Holandesi, che d’impiegarle in altra parte. Nostro Signore
sia in vostra guardia.
Soprascrittione.
A don Gonzal Fernandez di Cordova
maestro di campo generale dell’essercito nel
Palatinato per il Re mio signore 
--- page 276r---
 

--- page 276v---
n° 2
Lettera dell’Infanta a don
Gonzal di Cordova
nella 2da n° 424

--- page 277r---
2da
n° 424 comincia 423
Serenissimo Principe
non ostanti le solecitationi, et replicate instanze fatte dal signor cavalier
Weston ambasciator d’Inghilterra alla corte di Brusseles presso l’Infanta
perché restasse accordata la suspensione d’armi in Palatinato, di che
si trattava, non ha potuto formatamente ottenerla, ancorché si sap-
pi, che l’Altezza sua habbi l’auttorità di far quello, ch’ella trova
bene per servitio di casa d’Austria (che si può interpretar,
et dar il senso a discrettione) et quanto ha finalmente tirato
è stato, ch’ella ha scritte doi lettere una a Tilly, l’altra
ad Anolt perché le cose stassero nel termine, che erano,
et questo fino a tanto, che ’l Weston potesse haver risposte
del suo Re a chi haveva scritto, et come che si era colla
Maestà sua impegnato, et interessato di parola. Stanti li qual
concetti si vede manifestamente come si camina con arti-
ficio, et cautezza. Par che si habbi data qualche sicu-
rezza di sospension d’armi, et non vale; et viene affermato
che Spagnuoli si burleranno, et piglieranno tutto. Anolt
già è partito dal Palatinato per discender in questi paesi,
resta Tilly, et l’opinione commune è che proseguirà
al batter Heidelbergh finché aspetti la confermatione
dell’ordine della serenissima Infanta dalla parte dell’Imperatore.
L’ultime lettere di Alemagna portano, che la vedova contessa
d’Hanau sorella del signor principe d’Oranges, la città di
Francfort, et qualche altri siano stati intimati a 
--- page 277v---
 contribuir viveri, et soccorsi per trattaner l’armata dei Spagnuoli et austriaca
contra Heidelbergh, et altre piazze del Palatinato, il che
corrisponde con quanto riverentemente scrissi la passata settimana nelle
mie terze lettere, che con l’altre doi saranno aggiunte in copia,
esser stato significato da quel consegliero di Magonza all’
agente del Catholico in Colonia. Notai allhora per brevità di
tempo la sostanza della lettera, hora ne mando con queste
la traduttione.
Haverà anco la traduttione di quella dell’Infanta scritta a
Cordova, che fu trovata nella carrozza di lui doppo ’l con-
flitto tra esso, et Mansfelt. Dall’una, et dall’altra tanto
più quelle dell’Eccellenze vostre che ne haveranno gusto vedranno
li veri sensi, con che si camina in questi affari dell’Alemagna
per passar più oltre.
Qui si è inteso, che ’l duca di Wirtimbergh vadi trattando, et
adoperando mezi per accommodar la sua fortuna con casa
d’Austria, il che scopertosi dalla Principessa Palatina
madre del re di Bohemia era in risolutione di tirarsi
fuori dello Stato di detto Principe, non parendo ad essa
di trovarvisi sicura, et passar a Berlinghe residenza del
marchese elettore di Brandemburgh appresso la figliola.
Manco viene stimato, che ’l medesimo Re palatino sia sicuro dove egli
è a Sedam, et ho saputo, che la Regina più tosto vorrebbe, 
--- page 278r---
 che fosse qui, il che sarebbe contra la volontà del re della
Gran Bertagna, che lo ha fatto partire; pensando di levar il
pretesto a’ Spagnuoli, et all’Imperatore istesso, che stasse qui
fomentato da’ ribelli, aderisce a’ loro consigli, et tutto quello,
che dissero allhora a fine di levarlo da questo asilo di
sicurtà. Né venendo qui non si sa ove possi haver il suo
rifuggio; et sua Eccellenza n’è in pena.
Il conte di Mansfelt non venne qui, sendo stato trovato meglio
che non si scosti dalle sue truppe, mentre la sua venuta
non haveva da servir, che per complimento, et l’absenza in
questi principii, che la soldatesca non ha ancor provata
la disciplina di questi paesi, haverebbe potuto causar qualche
inconveniente. Andando a lui il Doulbier mercante
stimai debito di reverente, et devoto servitore della Serenità vostra
complir con lettere seco per la sua ben venuta; a che egli
ha cortesemente corrisposto, rimettendosi alla viva voce
del Doulbier, che fece offerta alla vostra Serenità a nome di lui
del suo humile servitio, et di dover esser pronto a’ suoi
cenni, et a’ suoi commandamenti quand’ella vorrà valersi di lui.
Il duca di Bransvich ha gran desiderio di venir qua, et lo
significa alla Regina in lettere, che pur ha scritto di sua
mano; ma questo difficilmente gli sarà permesso dai medici
fino a tanto, che non resti consolidato il fusto, che li 
--- page 278v---
 resta del sinistro braccio. Si leva di letto, et si spera, che presto
sarà rinfrancato. Ho inteso, che è in volontà di far
nuove levate, anzi, che già havesse eletto doi colonelli
et mandatili a Mansfelt perché li dasse denari; ma si è
diferito con rimostrare, che bisogna prima stabilir il
fondo. Parlava di levata di sei in ottomilla combattenti
ha cuore; ma non vi è quello, ch’importa, ch’è il denaro.
Il detto Duca è stato tenuto per morto a Brusseles, et all’armata
dello Spinola; et essendo venuto un tamburo a Bredà
di esso Spinola per la ricuperatione di alcuni prigioni, per
assicurarsene lo volse vedere, introdotto nella camera dal
Governator di quella piazza, esso Duca li usò parole cortesi
et gli disse, che riferisse di haverlo veduto vivo. Dimandò
della sanità del marchese Spinola, disse, che lo salutasse
per suo nome, et che gli dicesse, che presto sarebbe venuto
a vederlo in campagna, et gli donò quattro raistaleri. Così
è stato tenuto veramente per morto, che ai padri Capucini
et alli Jesuiti in Brusseles sono stati ordinati ufficii
di rendimento di gratie a Dio; come che esso Duca era
nemico de’ preti. Di che questi della religione se ne
ridono molto bene.
A Brusseles si trovava il duca di Sassonia di Wimar ancor
ritenuto prigione; ma si sperava la sua liberatione 
--- page 279r---
 con cinquecento raistaleri. Il signor principe Mauritio più volte ne
haveva scritto al Marchese, che havendo rescritto a sua Eccellenza ch’era
tenuto per colonello, et che doveva esser ranzonato, come tale,
et non come capitan di cavalleria l’Eccellenza sua replicò, che vedeva bene,
che questi erano scapatorii, et che sapeva meglio, o almeno
così bene, come ella, che ’l Duca a questi servitii non era,
che semplice capitano, che però come tale si pretendeva che col
solito ranzone restasse liberato; altrimenti comprendeva,
che voleva, che si rompesse quartiere; che poiché così voleva
così sarebbe seguito, il che ha fatto, che si è condesceso a
dimandar li 500 raistaleri, et può esser che si accorderà anco
con meno.
Ritornato sabbato il cavalier Berch (destinato ambasciator alla Serenità vostra) da
Amsterdam, andatovi per il denaro da dar a Mansfelt, la
stessa sera prese licenza dalli stati di Hollanda, et hieri
mattina dalli signori Stati Generali ridottisi espressamente per
questo, et per stabilir le sue commissioni, et ricever il
suo giuramento com’è seguito. L’appresso desinare partì
per Dort, ove questo giorno deve haver a desinar seco
tutto il magistrato, li parenti, et amici in numero di più
di settanta in ottanta. Dimani attenderà all’ispeditione
delle cose della propria casa, mercordì si trattenirà per
la giornata di preghiere, che generale è stata commandata 
--- page 279v---
 in tutte le sette Provincie affine che Dio assista all’imprese del signor
principe Mauritio unito con Mansfelt per servitio della libertà,
et salvezza della Patria, et giovedì ha stabilito di andar
alla Brila per imbarcarsi con la famiglia se ’l vento sarà buono.
Questa sua risolutione mi è egli venuto a riferir hier matti-
na in questa casa della Serenità vostra, licentiandosi in un medesimo
tempo da me; et io fui a sodisfar con lui, usando tutte quelle
parole cortesi, che seppi nell’augurarle il buon viaggio.
Tutto sta che giovedì il vento sia buono per uscir
per andar in Francia. Ho dato ordine di esser avvisato
dell’uscita della Brila per darne parte con sicurezza
alla Serenità vostra. Se ’l vento continua così contrario, com’è
stato, et è da qualche settimane in qua potrebbe lasciarsi
veder di nuovo all’Haya: il che a dir la verità non
vorrei; et pregarò Iddio, che habbi il vento proprio, et
presto.
Ho complito anco colla moglie dell’orator Hages ch’è a Con-
stantinopoli per questi signori, come riverentemente scrissi, che dovevo
fare augurandole il buon viaggio.
Stimando, che dovesse ruscir di sodisfattione di vostra Serenità convitai
giovedì passato in questa casa di lei esso signor Berch con
alcuni dei signori Stati, et amici di lui, regolandomi in ciò non
conforme alla volontà; ma alle forze, et fu aggradito l’affetto.

--- page 280r---
Il signor Berch quell’istesso giorno hebbe la commissione di partir
per Amsterdam, et vi fu il seguente.
Non si sa se ancor siano uscite con un mezo giorno di buon
vento, che fece venerdì le sei navi di guerra, che stavano
preparate in Tessel. Sono armate benissimo. Hanno sopra 1500 huomini tra soldati, et marinari. M’ha detto il signor ambasciator
d’Inghilterra che hanno fatta preparatione a Utrecht di sele da
cavalcare. Con esse vi è una petacchia, che scorrerà per prender
lingua, et tre altri vasselli carichi di munitioni, et di viveri
et di questi dicono siano provisti per quindeci mesi. Si è
data l’auttorità al signor principe Mauritio dell’ispeditione
et passando il negotio tra lui absente di qua, et qualche
deputato non si può penetrar per dove piglierà corso l’impreso
quello, che ho cavato da uno di questi signori è che s’ella
riesce sarà un notabilissimo servitio per questi paesi, et per
il ben commune; et un altro m’ha detto. La serenissima Republica
haverà forse prima di noi gl’avvisi di ciò che seguirà.
Vostrà Serenità colla sua prudenza potrà conieturare; et io tenterò
di saperne quello, che potrò. Piaccia a Dio, che ciò riesca
con vantaggio di quella serenissima Republica.
Di quello habbi scritto il Calandrini al signor principe d’Oranges,
non havendo riveduto il suo cognato, che andò a portargli
le lettere non ho potuto penetrarne da quella parte. Ben il signor ambasciator 
--- page 280v---
 d’Inghilterra mi disse hieri, che ’l Calandrini si doleva della proposta
fatta dal Ferens a nome di Mansfelt, ch’ella era stata
intempestiva, et che se non haveva rovinato; haveva
almeno sconcertato in parte il suo negotiato. Gratie etc.
Dall’Haya li 19 settembre 1622
di vostra Serenità
humilissimo, et devotissimo servitore
Christofforo Suriano

--- page 281r---


--- page 281v---


--- page 282r---


--- page 282v---
Al serenissimo principe di Venetia
2da
n° 424 comincia 423

