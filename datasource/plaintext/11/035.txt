
--- page 187r---
n° 408 sola
Serenissimo Principe
al giudicio, che fecero li signori Stati, che Spagnuoli fossero per
farsi patroni di Steimbergh ne seguitò l’effetto martedì
passato, sendosi reso con poca fatica, non essendo in stato di
difesa per la qualità del sito, et per esser Spagnuoli in avantaggio.
Ella era terra neutrale de proprio dominio del signor principe
Mauritio, come è patrone di parte del territorio, et come Signoria
ne tirava da 30 mila fiorini di rendita per anno. Può l’inimico
con detta piazza incommodar assai quelli, che di Holanda
passano in Zelanda, et già si ha avviso esser stato presa una
barca con passaggieri; et possono anco con picciole barchette
costeggiar all’intorno l’isola del Clunder, di Willemstat,
del Princerlant, del Finaert tutte giuridittioni di sua Eccellenza altri
luochi ancora. Nel pigliar di detta città niuna, a pochissima
difesa è stata fatta, non vi essendo, che doi compagnie. L’alfier
d’una restò morto havendo voluto far una bravata,
piantando sopra li rampari la bandiera pigliò un moschetto
et tirando, a lui anco fu tirato di fuori, et colto nella
testa cadè morto. Questi signori hora intendono, che voglino
Spagnuoli se non saranno impediti far un forte verso il
mare distante poco spatio d’hora dalla detta piazza,
che tanto più verrebbe ad incommodar l’altre
isole vicine dell’Holanda; et particolarmente metter in servitù
la piazza della Brila.
Fatta Spagnuoli questa attioni con poco strepito sono andati am-
massando da diverse guarnigioni del Brabant, et di Fian-
dra molte compagnie, et si sono condotti (ancor non si sa 
--- page 187v---
 perfettamente il numero se saranno dieci, o dodici mille combatenti) verso
Bergh-op-Zoom sotto la condotta di don Alonso di Valasco, et di
don Inigo Borgia per assediar detta piazza, et dentro ad essa
oltre le compagnie, che vi erano il signor principe Mauritio vi
ha inviato un reggimento di Valoni, et un reggimento di
Scocesi, et Inglesi. Quello condotto dal colonello Famars
gentilhuomo di questo Paese, del valor del quale […]
promettono assai, et li altri condotti per il colonello In-
deston scocese soldato di molti in queste Provincie, et
di buon giudicio; et si fa il conto, che sia munita la
piazza di seimilla combatenti tra quali vi sono quattro
compagnie di cavallaria.
Hanno li signori Stati il passo aperto, et libero dalla parte di Zelanda
per condurvi viveri, et ogni sorte di ammunitioni senza poter
esser impediti dall’inimico; ma per assicurarsi tanto più
aprono un altro canale, che fra quindici giorni, et anco meno
sarà fornito non perché temino del primo porto; ma per haver
maggior commodità anco con l’altro.
Non si sa che ancor habbino Spagnuoli posta ad ordine la loro
batteria, non vi essendo avviso, che vi fosse stata condotto an-
cora tutto il canone, che doveva venir d’Anversa
la qual città è distante da Bergh-op-Zoom cinque hore di
camino.
Hanno cominciato ben quelli di dentro a tirar canonate verso
l’armata spagnuola; ma con poco danno. Dai Spanguoli si era
dato principio a far qualche trincera, et si preseguiva pian 
--- page 188r---
 piano mentre si aspettava la massa di tutta la gente; onde
quelli di Bergh, havendo havuta lingua, che Spagnuoli non
fossero in numero tale, che non si potesse dar loro qualche
scaco, risolverono di far una sortita come segui, uscendo
più di doi milla. Li scocesi furono li primi, che attaccorono
et guadagnorono la prima trincera; ma troppo si affretto-
rono perché ancor quelli che li secondavano non erano fuori
della porta, che questi pochi havevano guadagnata
la trincera, et passando pur avanti, hebbero qualche
danno; et Spagnuoli vedendo il grosso sostenendo quanto
puotero la scaramuccia in fine furono constretti a
far la retirata, come anco quelli di Bergh con perdita
o rotta di 40 in circa et di quelli dell’inimico molto più
havendo quelli delli signori Stati fatto prigione l’insegna
d’una compagnia di cavallaria, et presa l’istessa corneta
conducendola in Bergh, et tra li suoi è stato ammazzato
un capitan scocese fratello di quel capitan Seiton, che è
stato al servitio di vostra Serenità col conte Gio. Ernesto di
Nassau.
Ognuno si meraviglia, come Spagnuoli si siano risoluti d’intra-
prender l’assedio di quella piazza, dalla quale più volte
hanno convenuto retirarsi ancorché arrivati fino alla porta
particolarmente dalla parte di mare; et in particolar il duca
Alessandro di Parma se ne retirò anc’egli servendosi di un
honorato pretesto di andar ad assister a quelli della lega
in Francia. Hanno qui speranza certa, che non potranno

--- page 188v---
Spagnuoli far cosa alcuna di danno. La piazza è importantissima perché
serve di chiave all’Holanda, et alla Zelanda a tenerle unite,
altrimenti resterebbono con gran disavantaggio separate l’una
dall’altra.
Si parla, che ’l signor marchese Spinola sia anc’egli per discender, et condursi
con altre truppe all’assedio della medesima per tanto più stringerla
si trova ancora a’ 21, et a’ 22 all’alto del Rheno; ma sua Eccellenza
ha scritto alli signori Stati, che haveva presentito, che pensasse di
gettarsi in Gheldria, o nell’Ourisel, mentre al presente ha la
stagione propria per li soli che fanno ogni giorno, onde le
riviere si trovano basse, et li marazzi asciuti, che da com-
modità con ogni poco di aiuto di barche di transitar, et
gettarsi in qualche posto avantaggioso. Resta ancora il signor
principe Mauritio a Emerich, ove doppo la sua partenza
si condusse osservando gl’andamenti dello Spinola, et le compa-
gnie della sua guardia, et altre per la più parte stano nelle
barche per poter ad un sol moto esser preste a discender
et tirar ove farà bisogno.
Dentro alle guarnigioni di Fiandra di dove si sono levati li
vecchi soldati sono stati ripartiti li Inglesi, che ultimamente
furono condotti dal conte d’Argail, né da quella parte per
hora si sente alcun atto di hostilità; et in tanto li signori Stati
provedono a quello stimano necessario.
Ogni dì si riducono questi signori dei Stati Generali, et quelli del Consiglio di
Stato per gli ordini necessarii, et si va procurando di trovar
denari per il mantenimento della guerra, delli quali alla verità 
--- page 189r---
 hanno gran bisogno, et maggiore è la carestia.
Con tutta la voce, che corse, il riporto di quel gentilhuomo di
Bransvich, le lettere dell’agente di Colonia, che Heidelbergh
non solo fosse assediato; ma batuto, et si dicesse fin il giorno
di tre di questo fosse il principio dell’assedio, venute le
lettere di sabbato si è publicato, che Spagnuoli non l’hanno
assediato, et la Regina con faccia allegra me lo disse;
ben che erano andati vicini per assediarlo, o facendone finta;
ma che se ne erano astenuti; facendo correr voce
che volevano portar rispetto all’armi de re d’Inghilterra
che sole si trovavano in quel Paese, et disse sua Maestà non
è per altro, che per ingannar il Re mio padre. S’ha la
confirmatione che Tilly sia partito per Baviera, lasciandovi
don Gonzal de Cordova.
Del Re ha avviso la Regina con lettere proprie di sua Maestà
che continuava a proveder di contributioni, et di com-
modità alle sue genti, che da Obernen havesse havuti
100 mila raistaleri per compositioni; altri 20 mila da un’altra
picciola terra, et qualche altri d’altra, che riveni-
vano alla somma in circa di 150 mila raistaleri. Si conferma
anco l’assedio di Zaberen, et li assediati non potevano
aspettar gran misericordia dal conte di Mansfelt in par-
ticolare, che l’anno passato fu assai burlato da essi
doppo che si levò dall’assedio della medesima piazza.
Le cose di quella parte qui dano a temer, et fanno star in
dubio l’universale, non prevedendosi l’essito, et rap-
presentandosi più tosto il male per il mancamento di assistenza 
--- page 189v---
 di denari, di viveri, di ammunitioni, et altre cose necessarie, che
la speranza di bene.
Quello, che consola assai è li avvisi, che si sono havuti, et conti-
nuano de’ felici progressi dei Grisoni; promettendosi, che la
continuatione sia un gran solievo agl’interessi del Re pala-
tino.
È partito il conte di Solms maggiordomo maggiore di quella Maestà vostra a
a* trovarla, et io essendo stato a dargli il buon viaggio, ho
di nuovo fatto quell’ufficio, che ho stimato proprio per
imprimerlo della buona mente di vostra Serenità verso la Maestà sua,
il che m’ha promesso che l’haverebbe attestata, et in-
durla anco, se l’havesse trovata in stato di poterlo fare
ad inviar qualche numero di cavallaria, o altra militia al
servitio dei Grisoni. Qui si sta con gran desiderio, et curiosità
attendendo quello, che si haverà di più di quei popoli, come
anco quello sia per far il duca di Savoia mentre sono lettere
che portano, che non può star, che non sfodri l’armi contra
Mantova; et ogni informatione, che in questo particolar
o in altro di motivi d’Italia, et de’ Grisoni mi venisse non
sarebbe se non a proposito per la curiosità, come ho detto
che qui se ne tiene.
Ho presentito, et mi persuado, che vostra Serenità ne sarà stata avvi-
sata, che ’l re della Gran Bertagna habbi fatto intender
al Re suo genero esserli dispiaciuto grandemente la prigio-
nia del landtgrave di Darmenstat, et che ancor lo
detenesse presso di lui; onde non solo l’habbi essortato
a rilasciarlo; ma ad usarli ogni atto di cortesia, et 
--- page 190r---
 indurlo ad interporsi per la pace, come quello che era stato
nei principii dei trattati coi principi dell’Unione, et che have-
va credito con Austriaci. Mi è stato riferto che l’habbi
rilasciato, che passato per Magonza sia stato ricevuto da
quell’Arcivescovo elettore con ogni termine di honore; ma
come sia per interposti non si sa.
Viene ben riferto, che Wirtimbergh tratti assai alle strette per
reconciliar il duca di Baviera con il Re palatino ma vostra Serenità
dai luochi proprii deve di ciò haver più certi avvisi.
Questo signor di Murier ambasciator di Francia un giorno della passata
settimana venne a vedermi doppo molto tempo, che non
era stato in questa casa della Serenità vostra et entrato in diversi discor-
si amorevoli, et delle cose correnti del mondo in fine disse
che doveva far un compianto con me per il torto, che li era
stato fatto da un suddito di quella serenissima Republica ch’egli
l’haveva sempre honorata et osservata, et
sarebbe stato sempre della medesima buona volontà di
servirla, sicuro che almeno da lei sarebbe aggradito
il suo buon affetto, et procurarebbe, che non fosse così
maltrattato, come ha fatto in un suo libro (disse)
un tal nominato Giuseppe Bonfadio, che facendo
risposta ad un’opera scritta contra le republiche
in un capitolo haveva tassata con parole espresse la
persona di lui, che havesse tenuto mano nelli passati
travagli di queste Provincie, che fosse mal veduto
dalla corte di Francia, et mal intese le sue operationi,
che
Villeroi li havesse levato il credito, et altre cose 
--- page 190v---
 simili tutte contra il dovere, contra la ragione, et contra ogni
verità. Ne feci disse compianto al Re, il Re scrisse a
monsieur Villers ambasciator presso sua Serenità perché ne facesse
compianto con lei. Lo fece, et hebbe su le prime buone
parole di rimediarvi; ma replicata l’instanza haveva
havute risposte generali; onde aggiunse ne sono restato
meravigliato tuttavia mmi prometto dalla prudenza di quell’eccellentissimo
Senato che vorrà sollevar il mio honore, et la riputatione mia
tentata di denigrarsi da un huomo, che non merita nomi-
narmi et per esser io ministro di un tanto Re, et per altre
qualità ancora. Prego vostra Serenità disse scriverne con affettuoso ufficio
a sua Serenità perché ordini che sia sopresso il libro, o quella parte
che tocca la mia persona perché non vorrei a dir la verità
esser necessitato a mandar in luce qualche cosa da che
si conoscerebbe ben dal vivo il Bonfadio esser un
mendace, un impostore, et indegno della gratia di quella
serenissima Republica, et di esser supportato da lei. Nel proferir
questi concetti vedevasi espressio il senso interno del suo
animo, et il disgusto, che resentiva, et nel pregarmi
a scriverne a vostra Serenità lo fece con termine molto discreto
et devoto verso di lei; et io mostrando di non saper come
in effetto non so quello che sia questo negotio dissi, che
non haverei mancato di sodisfar all’instanza dell’Eccellenza sua
vostra Serenità colla sua prudenza delibererà in ciò quello, che
troverà proprio per rimediar all’indoglienza di questo
Ministro di quella maniera, che conoscerà poter più
sodisfarlo, et obligarlo ad esser nell’occasioni tanto 
--- page 191r---
 più devoto, et affettionato agl’interessi di lei.
Monsieur Thinen ha seguitato il signor principe Mauritio all’
armata così commandato dall’Eccellenza sua per servirlo nella carica
di quartiermastro generale per il bisogno che ne ha in
absenza del principale. Si è venuto ad iscusar meco
et a pregarmi, di supplicar la Serenità vostra per lui che nelle
presenti necessità della Patria la benignità di lei si
compiaccia dispensarlo. Gratie etc.
Dall’Haya li 25 luglio 1622
di vostra Serenità
humilissimo, et devotissimo servitore
Christofforo Suriano

--- page 191v---


--- page 192r---


--- page 192v---
Al serenissimo principe di Venetia
n° 408 sola
con queste è la replicata 407
