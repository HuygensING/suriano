
--- page 298r---
Prima
n° 428 fin 429
Serenissimo Principe
non ho dubio alcuno, che la Serenità vostra haverà inteso prima
dell’arrivo delle presenti nelle mie lettere de’ 4 dello stante
che aggiungo replicate, come il marchese Spinola si fosse
levato dall’assedio di quella imortante piazza di Bergh-
op-Zoom havendo l’huomo, che ispedii in diligenza trovato
il messaggiero di Colonia a Utrecht. L’allegrezza mostrata
da questi signori è stata anco nell’universale di queste
sette Provincie sendosene dati segni manifesti con fuochi
per tutte le città per le terre, et villaggi promettendosi
ognuno anco migliori successi. Viene affermato, che ’l
signor principe Mauritio, da più di uno fosse stato avvertito,
che ’l Marchese era per levarsi dall’assedio; ma parendoli
impossibile volse pur attender maggior sicurezza
senza proseguir avanti; et mentre massime era avver-
tito, che le truppe del conte di Bergh, altre del duca di
Holstein, et di un duca di Sassonia Lavenburgh si andavano
agiunger ad esso Marchese, come in effetto al primo
del presente la cavallaria di questi in numero di quaranta
in cinquanta cornette ma ben mal ad ordine non
arrivando alcuna a cinquanta cavalieri et qualche
altra manco a quaranta passorono un’hora
incirca discosto d’Anversa con qualche picciol numero
d’infanteria; non si sa per anco, che altra causa habbi 
--- page 298v---
 indotto, o necessitato lo Spinola a tirarsi da quell’assedio, se
non il sentir venir così fortemente armato il signor principe
d’Oranges con il conte di Mansfelt, et risoluto per levar
quell’assedio o diretta, o indirettamente; più l’amutinamento
o principio di amutinamento nell’armata di Anolt. In
oltre qualche voce, che correva nel suo campo di mala
sodi[s]fattione in tutte le nationi per il mancamento di paghe,
di viveri, et di esser cacciati al macello alla disperata,
il che faceva risolver alcuni a fuggir, et rico-
vrarsi per andarsene poi, nella città di Bergh, il che
faceva scemar l’essercito con incommodo troppo sensi-
bile, et irremediabile. Si è anco detto
che oltre tutto ciò li circonvicini come Anversa,
Brusseles, et qualche altro temendo della piena
delle armi dei signori Stati habbino fatto correr la
voce alla corte, onde l’Infanta col suo Consiglio
a fine di evitar qualche tumulto habbi ordinato
al Marchese il retirarsi. Come si sia resta libera al
presente quella piazza alli signori Stati, et da sabbato
in qua libero anco Steembergh, che anc’egli fu
abbandonato da quelli, che vi erano dentro vedendo
molto bene non potersi tenere. S’è tirato qualche colpo
di canone, ma più che per un bel fare che per necessità, che 
--- page 299r---
 ve ne fosse. Steembergh è quella piazza, della quale Spagnuoli
s’impatronirono prima che di metter l’assedio a Bergh, et
li serviva di magazino di munitioni di guerra, et di pro-
visioni di viveri, de’ quali, et delle medesime munitioni, dicono
esservene restata una buona quantità.
La retirata del marchese Spinola per diverse mani d’avvisi viene
affermata per poco honarata, et lo conferma il fatto stesso,
havendo lasciati adietro molti poveri soldati nelle loro
barache amalati, altri feriti, et alcuni anco sono stati
consumati dal fuoco, altri sono stati trovati pur
languendo, altri spirando sopra le stadde, et dentro alle
sieppi; et alcuni figliolini di età d’un anno et là incirca
che tutto è stato condotto in Bergh, et messo nelli
hospitali, onde tanto maggiore riesce la riputatione
di sua Eccellenza, che al solo arrivo di lei a Rosendal
discosto doi hore da Bergh il Marchese habbi abban-
donata l’impresa, et da questi popoli se ne dà gloria
in parte anco al signor conte di Mansfelt.
Haveva egli lasciato tre pezzi di canone; ma vedendo
che quelli della piazza non uscivano sendo stati
trattenuti con assai finezza, perché mentre la vanguardia,
et la battaglia marchiavano quelli che restavano
per congiungersi alla retroguardia non cessavano tirar 
--- page 299v---
 moschetate.
Alcuni di Rosendal hanno riferto, che doi giorni innanti, che
sua Eccellenza arrivasse a Breda da nove o dieci cavalieri dell’inimico
erano venuti sin là per intender delle nuove di lei, et che
sentendo che veniva così forte havevano detto queste for-
mali parole. Li nostri capi haveranno gusto di questo per
haver un honorato pretesto di ritirarsi altrimenti erano
necessitati del farlo abbandonando quell’assedio.
Di più una compagnia intiera di cavallaria fu inviata dallo
Spinola per scoprir, et riportar quello che fosse dell’armata
di sua Eccellenza; ma questi senza accorgersi diedero in al-
cune compagnie di cavallaria ch’erano di vanguardia
onde quella dell’inimico hebbe che far a salvarsi sendo
seguito fin quasi mez’hora discosto dalle trincere di
Bergh. Doi ne restorono morti, et doi prigionieri;
et uno delli Holandesi morto; et la notte seguente
sbrattò il campo spagnuolo senza haver in tre mesi
incirca guadagnato pur un palmo di terra non
ostante come ho detto l’haver il giorno innanti
havute giunte le forze d’Alemagna dell’Imperatore spagnuolo
et auxiliarie; non havendo ardito di presentarsi in
battaglia, marchiando drittamente verso Anversa, et
meno il Marchese ha havuto il tempo di retirar le 
--- page 300r---
 sue salveguarde, né avertir il governator di Steembergh,
il quale se n’è compianto con lettere, che sono state
intercette capitate alle mani di sua Eccellenza di haverlo abban-
donato di tal maniera; poiché ben sapeva, che
l’haveva lasciato in una piazza di così poca difesa.
Il signor principe Mauritio col conte Henrico suo fratello, col
conte di Mansfelt, et con Ernesto di Nassau accompagnati
dalla cavallaria a’ 4 del presente andorono in Bergh, et sopra
il luoco delle trincere per visitar il tutto, né si tratte-
nero là, che per quel poco spatio di tempo, che bastò
a tal effetto, et ritornò immediatamente a Rosendal
ove tuttavia si trattiene fortificandosi in quella piazza
ch’è in sito avantaggioso poco discosto d’Anversa,
et tre hore discosto sta alloggiato il Marchese in
luoco assai sicuro per la sua armata. Non si giudica,
che siano per venir alle mani. Sua Eccellenza non l’aventurerà
et meno si crede in questa congiuntura, che sia per
farlo lo Spinola; ben dalli andamenti si scuopre, che
nel concetto del signor principe d’Oranges vi sia fine di
far qualche impresa, et già si parla, che ’l conte di
Mansfelt con il signor conte Ernesto siano passati avanti;
dove, non vi è chi ne sappi il certo; ma si crede
che sia per tentar di far taglio alla dica, o argine 
--- page 300v---
 che risponde alla sicurezza del territorio d’Anversa, et
dal guardarlo, come anco la stessa città dall’inondationi;
et questo taglio guasterebbe anco tutta la Campigna
luoco così chiamato nel Brabant, intanto accampata
sua Eccellenza in detta provincia di Brabant, accampatovi il
Marchese resta quel territorio sottoposto all’ordinaria
sete, et rabbia del soldato con pregiudicio particolare
dei Spagnuoli.
Il signor principe Mauritio ha ordinato in questi porti di
Holanda, et Zelanda l’arresto di gran quantità
di vasselli tanto piccioli, che grandi né se ne sa il fine
se non che siano per entrar sul fiume della Schelda
per dar fomento al sudetto taglio, et sua Eccellenza si trattenirà
a Rosendal per far spalle dalla parte di terra.
Dal capitan di cavallaria Belfort scocese è stato fatto
butino di alcuni carri, che sviato il camino sono
abatuti nelle sue mani credendo trovarsi al campo
dello Spinola, et vi era in particolare in essi l’argen-
teria del duca di Holstein, et da ottomilla rais-
taleri di ragione del detto Principe, facendo prigione
il Provosto generale di don Cordova et 8 altri con lui
si sta hora attendendo il meglio, che seguirà.
Per mare le navi di questi signori combattendo con altre de’

--- page 301r---
Spagnuoli doppo lungo conflitto, et morte da una
parte, et dall’altra. Doi de’ Spagnuoli una di Doncher-
chen l’Amiraglio, et l’altra d’Ostendem sono state
la prima abbruggiata, et l’altra affondata; sendosi in
quella acceso il fuoco da un colpo di canone nella pol-
vere; delli marinari, che si gettorono all’acqua per
salvarsi, sendo di questi paesi, alcuni dei presi in
mare mentr nuotavano sono stati condotti a Roter-
dam, et quivi haveranno l’ultimo supplicio della corda
non vi essendo quartiere che tenga per le genti di marina.
Un’altra nave di questi signori attaccata da altre dell’
inimico tocca da un colpo di canone, che fece rombo
irrimediabile a coprirsi convenne esser abbandonata
all’acqua con ricuperarsi li huomini, che si salvorono
alla meglio, che puotero. Sin qui si sentono buone
nuove a confusione de’ Spagnuoli, li quali per quanto
sì presente da questa parte non hanno tutto il van-
taggio, che si presumono. Se questi signori saranno sosten-
tati da forze, et da denari delli amici (non potendo
da sé soli sostener il peso grave della guerra) potranno
dar equilibrio in qualche buona parte, et far gran
diversione ai pensieri, che covano nel petto dei Spagnuoli
in pregiudicio della libertà de’ principi, et delle republiche, et
stati liberi. Gratie etc.
Dall’Haya li 10 ottobre 1622
di vostra Serenità
humilissimo et devotissimo servitore
Christofforo Suriano

--- page 301v---
Al serenissimo principe di Venetia
prima
n° 428 fin 429

