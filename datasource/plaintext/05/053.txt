
--- page 307r---
2da
n° 8
Serenissimo Principe
mercordì mi pervenero le lettere della Serenità vostra de’ 27 del
passato, che mi dovevano arrivar la domenica innanti.
Hebbi nello stesso tempo anco lettere di Amsterdam con
avviso di quell’Alagambe spedito dal vostro re di Napoli,
et che era racc(ol)to per quanto si diceva ad Encusen
ove si vociferava fosse stata compra una nave
per suo conto, onde con tal avviso, et con le commissioni
della Serenità vostra andai alli signori Stati, et lor conferii il
tutto con quelle considerationi, che l’importanza
del fatto, et il negotio per il quale costui veniva ricercavano
pregandoli a dar ordini tali, che non fosse fatta cosa,
che potesse pregiudicare al servitio, et interesse della Serenità vostra.
Mi risposero, che havevano essi ancora intesa qualche
cosa in questo particolare, et che non haverebbono
mancato di deliberar sopra ciò, come fu fatto
il sabbato seguente, di scriver a tutte le Amiralità
facendomi haver le lettere la domenica, che
ispedii immediate per ogni parte, et sono del
tenore che vostre Eccellenze intenderanno nell’aggiunta
copia formate sopra la mia instanza della quale
ne hanno anco mandata la sostanza alle
medesime Amiralità.
Essendomi con lettere della Serenità vostra del primo del presente 
--- page 307v---
 capitatemi sabbato confermato con altri avvisi il sudetto
dell’Alagamba mi sono trovato col signor Bernvel domenica
mattina poi con altri per tanto più animarli a por pensiero a
cosa di tanto momento; et ognuno mi ha risposto
che erano sicuri, che le Amiralità haverebbono havuto
l’occhio, che cosa alcuna non si facesse in pregiudicio di sua Serenità
et il signor principe Mauritio mi disse, che se li arciduchi
non havevano altro amico, che lui, haverebbono potuto
poco promettersi di buon effetto ai pensieri del duca
di Ossuna. Aggiunse io non ho inteso alcuna cosa di questo.
Spagnuoli sono fini, et sano far le cose loro, et il più da
considerar era, che le genti di questi paesi servirebbono
al diavolo per denari, et dall’altro canto Spagnoli sano
trovar delle inventioni assai per haver quello, che
vogliono. Io non mancarò di star vigilante per
procurar in quanto a me sarà possibile di oppormi
ai tentativi dei Spagnoli, li quali fanno sparger in
Amsterdam, che la preparatione di qualche vassello
che vorrebbono fare è per andar contra il Turco
pretesto conosciuto da questi signori molto lontano
dal vero, come anco l’arresto, che fanno de’ vasselli
di questi paesi in Spagna li batezano per valersi
dei migliori contro pirati, et confessano di voler 
--- page 308r---
 inviarne altri con genti a Messina. Tutti questi avvisi
sono qui, li quali fanno molto ben congieturare quello
ch’è vero della malissima intentione dei Spagnoli contra
la Serenità vostra, et che tutte le armi, et le preparationi che
fanno sono drizzate al fine di contrastar, in Colfo,
et per terra anco a vostra Serenità.
Replica pur ognuno il concetto dell’unione, et commu-
nicata al signor Bernvel, et a qualche altri il particolare
che sopra di ciò mi scrive vostra Serenità nella sua del primo
ha parso, che habbi fatta impressione; non però tale, che
non dicano, che cessato il bisogno della Serenità vostra all-
hora sia per farne niente, et che bisogna venir al
fatto, et poiché quell’eccellentissimo Senato è un sol capo
direttorio di tutto il Governo diverebbe assolutamente
dar la forma della capitulatione perché qui senza cosa
sussistente non si può trattar con le Provincie, né
de Provincie con le città a’ quali tutte in materia tanto
grave bisogna portar le cose almeno coll’apparenza
dell’essito. Hanno scritto sì a tutte le Provincie
come ho riverentemente significato alla Serenità vostra perché consultino
sopra la missione di ministro appresso di lei, et propon-
ghino soggetto proprio; ma vorrebbono di più
per farne la disputatione haver cosa tale in mano 
--- page 308v---
 che potessero pienamente assicurare; et le dirò riverentemente
che poco di vantaggio dubito essentialmente poter haver di qua
per altre occasioni se non succede qualche maggior strettezza
di buona intelligenza. Sono huomini, che hanno in sé per
natura il sospetto; mostrano, come in effetto scuopro
nell’essentiale di amar la serenissima Republica; ma vorrebbono
un fondamento certo di esser corrisposti; scoprendosi in loro
una gran volontà di far a pro degl’interessi della Serenità vostra
ostacolo all’inimico commune con le proprie armi, a che
dicono alcuni non potersi muover senza una previa
colleganza. Questi sono, discorsi che sento, et mi
vengono riferti, et quanti parlano tutti vano a
batter al fine dell’unione reciproca. Io per tenir in
vantaggio di qua le cose della Serenità vostra anderò pro-
curando di confermar, come ella mi dice la dis-
postissima volontà di lei a questa unione, et assicurar
come sin qui non ho tralasciato di fare, che nel progresso
del maneggio, et della pratica resterà comprobata
l’intentione della Serenità vostra non mirare, che al bene dei
communi Stati.
Hieri non fu riduttione di assemblea dei Stati Generali,
et questa mattina dovendo io partir per Amsterdam credo
mi sarà levato il tempo del communicar alli signori Stati 
--- page 309r---
 gl’avvisi, et li particolari ch’ella mi commette; ma ho
firmata la sostanza di quanto la Serenità vostra mi avvisa
et mi commanda, et occorrendo la lascierò al Presi-
dente di settimana, poiché bisognarebbe, che questa
notte necessariamente mi trovassi in Amsterdam per non perder
il tempo.
Intorno alla materia de’ pirati ne ho detto con qualcheduno
quello la Serenità vostra mi scrive. Si trova buono quant’ella
dice ma trattandosi di cosa di tanto relevo, et nella
quale per la parte sua è molto interessata se ben fanno
buone le ragioni in ogni modo si haverebbe desiderato
qualche dichiaratione dell’unirsi contra essi pirati, che
in Francia, et in Inghilterra hanno trovato pronta
inclinatione, ne aspettavano altro quei Re, se non che questi signori dichiarissero quando, et quante navi
haverebbono mandate, mostrando, che vi fosse gran
dispositione nel Christianissimo in particolare et mons. Bernvel
mi disse, che haverebbe bisognato una distributione
pro rata tra li principi interessati di doicentomilla
scudi in circa all’anno per uno, doi, o tre anni quanto
havesse bisognato, et li scati per la parte sua, come
grandemente interessati ne haverebbono impiegati intorno
a centomilla, et questo era il vero mezo per liberarsi 
--- page 309v---
 da una simil peste. Hanno questi signori scritto in Francia
et in Inghilterra, che certamente prepareranno dodici vasselli
da guerra, et che non aspettavano altro, che nuove
del Quast, che con gl’altri è verso Barbaria per agiustar
il tempo del mandar queste forze. Di quello succederà
ne darò conto alla Serenità vostra.
Quanto all’informatione ch’ella desidera circa detti
pirati le dirò che questo è un misto di gente turca
inglese, et holandese, et anco di qualche altra Natione
ma dell’Holandese vi è lo sforzo maggiore essendosi
avanzata di più in più in numero de vasselli, et di
genti, che volontieri si sono messe alla rapina.
Con li corsari di questa Natione altre volte fu trattato
accordo perché rispettassero li vasselli mercantili di
questo Paese, la promessa fu stipulata; ma rotta
più sotto qualche pretesto, che presero, che sotto
la fede publica uno dei vasselli corsari fosse stato
gettato a fondo da un’altra delle navi da guerra
ma in effetto segni avanti, che se fosse publicato
l’accordo. Quanto al procurarli nemici agl’inimici
communi questo non si potrebbe fare che con longhezza
di tempo, et per via di trattato con essi con la missione
di qualche persona, che havesse credito tra loro.

--- page 310r---
Questo è quanto per hora posso in ristretto dir sopra
questo particolare. Di quello che caverò di vantaggio
con quella circonspettione, che si conviene non mancarò
di darne parte alla Serenità vostra.
Intorno alle discordie, che potessero nascer tra li
vasselli inglesi, et holandesi non me ne fu più parlato
da che ne scrissi alla Serenità vostra, et non mancarò col pru-
dente avvertimento di lei di far le considerationi che
si devono opportunamente.
Già le scrissi riverentemente, che era restata una nave
a Delfsil con qualche numero di fanteria, et
marinari di ragione del conte di Levenstein; ma che
li soldati se ne erano andati, et doppo anco dei
marinari la più gran parte fuggita, et il vassello
stava tuttavia nella riviera d’Embden, et credo
che li signori di Roterdam per quanto hieri a sera mi
è stato significato l’habbino preso per servitio di vostra Serenità
et questo è del tutto pronto, né altre navi sono
partite di ragione di detto signore perché non vi è stato
chi paghi né assicuranza, che sarebbono stati
pagati li noli, et le spese accordate.
Haverà la Serenità vostra inteso di già il noleggio, che ha
fatto in Inghilterra l’eccellentissimo signor ambasciator Contarini poiché a me 
--- page 310v---
 lo ha scritto; onde non haverò altro ordine da essequire
in questo proposito, et mi è caro, che di là ella sia
servita mentre incontro tanta lunghezza, et tante
difficoltà anco con l’auttorità publica. Et ben mi aveggo
che queste non nascono, che dal non haver li patroni doi
vasselli havuta sodisfatione dei loro noli per la condotta
delle genti; et hora mi viene scritto da Amsterdam, che
si sentono lamenti per quelli del conte di Levenstein: poiché scrivono li capitani dei vasselli esser stati
nell’eccellentissimo Collegio, et non haver potuto ricever sodisfattione
del pagamento del resto dei loro noli et tanto più
si fano forti con dire, che le lettere ultime de’ 27 mila
ducati non sono state pagate, et pur devono servir a
questo. Tali voci, et questi lamenti non fanno per
il servitio di vostra Serenità, et difficultano le trattationi
onde ne succedono, et delationi, et intrichi. Et non
vale, ch’io sostenti, et dichi, che vostra Serenità ha sodisfatto
perché si appuntano nel dire, che se ella voleva esser
servita bisognava, che li facesse pagare da quelli,
che li havevano noleggiati, et tanta più havendo
nelle mani denaro, che non era stato sodisfatto,
parlando delle sudette lettere di cambio, et che in oltre
doveva ritenir delle paghe del capo delle genti 
--- page 311r---
 accennando del conte di Levenstein. Et dirò riverentemente
alla Serenità vostra, ch’è necessario ch’ella trovi ripiego a
questa importante materia perché siano costoro puntual-
mente pagati: altrimenti malamente mi prometto bene nel resto, che potesse accadere: poiché l’interesse del mancamento alla sodisfattione viene a toccar la borsa
di qualche principali, che sono nel Governo in
questi Stati, et Provincie; et sono borgomastri
o hanno altre principali cariche nelle città, che
vuol dir huomini di auttorità, et che possono sovertir
ogni buon essito alli affari. In che vostra Serenità colla
singolar prudenza sua mirerà affinché il suo servitio
per l’avvenire non resti contaminato dalla passione
et dal particolar interesse.
Molte povere genti, che hanno date robbe al conte di
Levenstein in Amsterdam, et di quelli di Delfsil
ricorrono a me perché scrivi alla Serenità vostra per esser
sodisfatti. Io con amorevol parole li mostro il loro
poco avedimento per scaricar vostra Serenità; et particolarmente
un mercante di Embden, che esborsò a Delfsil
intorno a 18 mila fiorini sotto buona fede della sudetta
lettera è stato più volte appresso di me a far
compianti, et certo se questo non era il Conte non 
--- page 311v---
 partiva; o seguiva qualche gran disordine. Egli
haverà persona a Venetia, che farà instanza per
lui; ma ben mi aveggo, che vostra Serenità haverà più instanze
per debiti del Conte di quello che vaglia il credito, che ha
con la Serenità vostra.
All’eccellentissimo signor ambasciator Contarini ho spedite così ordinatomi
da lui lettere di cambio per ventimilla ducati. Il Calandrini me le ha fatte, et io gli ho inviata la
lettera di cambio per vostra Serenità per pagar la metà a vista,
et l’altra metà a mezo uso, et questa sarà per li 20
del mese venturo, et tutta la summa doverà esser
sborsata al Melchior Noirott in denari di banco.
Del cavallier Studler non ho altro avviso se non che
haveva addimandate essorbitanze poiché vedeva
esser di nuovo ricercato, et sono doi ordinarii, che non
ho lettere dal Pasini a cui ne scrissi attendo per
hora qualche cosa per darne riverente conto
alla Serenità vostra. Gratie etc.
Dall’Haya a’ 20 febraro 1618
di vostra Serenità
humilissimo et devotissimo servitore
Christofforo Suriano

--- page 316r---


--- page 316v---
Al serenissimo principe di Venezia
2da
n° 8 comincia n° 7


--- page 312r---
In lettere dall’Haya dì 20 febraro 1618
Ancorché nella condotta et accordo fatto et fermato in
questo giorno tra il clarissimo signor Christofforo Suriano residente per
la serenissima republica di Venetia etc. appresso li signori Stati Generali
delle Provincie Unite de’ Paesi Bassi et il signor Carlo Huyn d’
Amsterdam sia detto che la sua levata che doverà fare doverà
esser di mille ottanta fanti non havendo esso signore residente la
commissione per più che per mille; per tanto delli ottanta sudetti
non pretende il detto d’Amstenraedt haver denar né per la levata
né per quanto potesse importare la paga delli mesi per essi ottanta
fanti né aggravar la Republica ad alcuna spesa, quando però questi
arrivato al servitio di sua Serenità non gli fussero per nome di lei dalli
eccellentissimi Generali o da mare, o da terra o vero d’altri publici rappre-
sentanti fatti buoni dovendo dipender questo dalla libera volontà
della serenissima Republica, et se saranno fatti buoni doverà haver li dodeci
fiorini mezo per la levata di quelli delli ottanta fanti sopranumerarii
che mostrerà come anco tanto quanto importerà la paga delli mesi
decorsi dal giorno della prima mostra fino alla seconda mostra
che di là si farà, rimettendosi totalmente in questo alla publica
munificenza.
Data nell’Haya a’ 14 febraro 1618

Christofforo Suriano per la serenissima republica di Venetia
residente appresso li signori Stati Generali delle Provincie Unite de’ Paesi Bassi affermo ut supra.

Charl Simjn de Amstenraedt mi contento
et affirmo quanto di supra. 
--- page 312v---
 

--- page 315r---


--- page 315v---
n° 2
Scrittura per li 80 fanti
sopranumerarii

--- page 313r---
In lettere dell’Haya dì 20 febraro 1618
Lettera delli signori Stati delle Amiralità de’ 17 febraro
Vi mandiamo qui alligata copia della propositione che nella nostra Congregatione ha questa mattina fatta, et data in scritto il signor Suriano
residente della serenissima republica di Venetia volendo che vostre Signorie sopra
ciò vogliono haver consideratione, et buon risguardo, che non segua
altro noleggio o speditione dei vasselli direttamente o indirettamente
in pregiudicio o danno della detta Republica raccommandando ancora a vostre Signorie
quanto mai è possibile di far affrettar, et diligentar la provisione dei
dodeci vasselli di guerra accordati per servitio della detta Republica et sopra ciò
si riposseremo, et Dio vi guardi.

--- page 313v---
Blank page

--- page 314r---
Blank page

--- page 314v---
Blank page
———
n° 3
Lettere alli Stati delle Amiralità
nella 2da n° 8
