
--- page 029r---
Serenissimo Principe
volontieri vorrei poter significar alla Serenità vostra qualche fine
di questa levata del signor conte di Levenstein; ma anco sopra il
luoco vedo aggiungersi dilatione, a dilatione. Speravo
al mio arrivo qui coll’esser venuto innanti il fratello
trovar le cose ordinate, et tutto pronto ma è restata delusa
la speranza. Dieci sole delle navi erano su la fiumara
quando arrivai qui domenica di sera, non ostante, che
le rimanenti fossero partite d’Amsterdam già molti
giorni per questa volta. Hieri ne arrivò una delle
più grandi della flotta nella quale deve entrar la
compagnia del conte Gio. Casimiro; ma non so per qual
mala fortuna tre leghe o poco più discosto di qua
nell’imboccar essa fiumara ha dato nella sabbia,
che li causato un poco di rottura, che se bene
non mostra di far acqua è però tale, ch’è stato
necessario, che vadi a Embden doi, o tre hore di qua
per accommodarsi, poiché li marinari non haverebbono
arischiato di far il viaggio con tal fallo e questo
necessariamente porterà dilatione di otto giorni, et
forse più, il che mi afflige l’animo vedendo
questo nuovo ritardo all’ispeditione che mi necessiterà 
--- page 029v---
 a trattenermi qui più di quello, che haverei desiderato
per servitio di vostra Serenità et per l’interesse che per questa mia
dimora riceverà il publico nella spesa, che riesce grave
conforme alla qualità della carestia del Paese. Nelli
altri vasselli vi è quasi tutto il numero delli 3 mila fanti
senza quelli, che sono in terra, et hoggi si comincierà a
dar mostra alla compagnia colonella del signor Conte affine di
render consolati li soldati col far qualche cosa, massi-
me quelli che da quattro settimane in qua sono
imbarcati. Et ben si deve gratie al Signor Dio che sin qui
non sia successo tra questo reggimento alcun accidente
et mentre massime da Spagnoli si fa sparger anco da
questa parte voce, che la pace in Italia sia fatta
et hiersera appunto venero qui doi, delle guarnigioni
di Linghen, che dissero il medesimo. Uno de’ quali confessando
di esser suddito di vostra Serenità nativo della Parga nell’
Albania mi vene con questo pretesto a visitare subito
sbarcato accompagnato da un altro, che a me si
nominò Girolamo da Novara, et ad altri Adolfo,
et l’altro disse esser Girolamo albanese, se ben con me
si diede il nome di Pietro albanese, il che causò anco 
--- page 030r---
 doppo in questi capitani sospetto, che fossero mandati
espressamente per spiare; confermandosi nell’opinione
per precedenti avvisi, che ’l Governator di questa piazza
haveva havuti, che costoro dovevano capitar. Esso
Governatore li ha essaminati, né hanno saputo negare, che
non fossero li stessi, che gl’erano stati avvertiti; ma
che erano passati per di qua essendo stati a Grunighen
alla fiera per comprar qualche cavallo per loro uso, et
che andavano a Embden per suoi particolari affari. Sono
partiti questa mattina di buon hora né credo, che
ardiranno di tornar qui havendogli il sergente mag-
giore Durante di Prigni protestato, che se ritornano
non saprà ritenir li soldati, che non li faccino qualche
affronto. Essendo andato uno delle truppe a
Embden con la nave per solicitar l’acconcio li ho
dato ordine che osservi li loro andamenti.
Il Conte ancor non è arrivato qui. Suo fratello gli
ha ispedito hieri huomo espresso, perché venga
et io non so da che procedi questo ritardo, se non
fosse per dar sodisfattione alle spese fatte in Amsterdam
et al convenire assicurar per l’armi, et per altro, et 
--- page 030v---
 forse anco per liberarsi dalli oblighi in che si era posto per
l’altra levata. Chiamo in testimonio Iddio del
patimento del mio animo; ma certo (sia detto con ogni
riverenza) levate di questa natura incontreranno
sempre difficoltà senza l’assoluta effettiva publica
assistenza. Se il mio solecitare o l’assister di
qualche cosa secondo che ne vedessi il bisogno, come
da vostra Serenità ne ho l’auttorità potrà giovare, possono
l’Eccellenze vostre esser certe, che non sarà pretermesso da me
sì che prontamente non si essequisca. Sono ridotto
qui; et vorrei esser all’Haya in un istesso tempo
per servire et là et qua ai commandamenti della Serenità vostra par-
ticolarmente a quelli, che mi vengono nelle sue lettere
de’ 8 del presente per far ufficio con li signori Stati, et il signor
principe Mauritio per divertir li concetti de’ capitani, et
far apparere l’essorbitante delli loro articoli,
de’ quali ricevo la copia nelle medesime lettere.
Vedendo di non poter far altro ho ispedito hieri lettere
al signor Pietro Falghero per presentar alli signori Stati, et al
signor principe Mauritio, facendo instanza alli uni
et all’altro di lettere per l’effetto desiderato dalla 
--- page 031r---
 dalla Serenità vostra con ordine, che havutele le invii all’illustrissimo signor
savio di Terraferma alla scrittura. L’instanza fatta
da me all’Eccellenza sua è con quel termine riservato,
che dalla prudenza dell’Eccellenze vostre illustrissime mi viene
nelle lettere sue detata; et ho stimato bene di procurar
che anco il signor conte Guglielmo zio del conte Gio. Ernesto
faccia un simil ufficio; ma spero, che la prudenza,
et munificenza di vostra Serenità haverà già superata la
vastezza delle dimande di quelle genti, che Dio lo
voglia per sollevo al publico servitio.
Le altre lettere pur delli 8 con li avvisi di Piemonte,
et dell’armata da mare di vostra Serenità et di Napoli
mi serviranno d’informatione.
Questo luoco è assai lontano da comercio civile
onde non ho cosa degna da rappresentare a vostra Serenità.
Hier sera ricevei lettere di Alemagna del signor di
Monthou nelle quali mi scrive, che partiva di
Heidelbergh disperato vedendo tutte le speranze tedesche andar in niente;
che non voleva publicarle per falite assoluta-
mente, ma che era 
--- page 031v---
 cosa sicura, che haverebbe
fatto niente; né ardiva ancora di scriverle
vergognose propositioni di aiuto, che alcuni
hanno fatte, poiché lo riputava ad ingiu-
ria fatta a sua Altezza, et conclude,
che in fine era gionto, dove sempre have-
va dubitato, et anco a termini peggiori. Gratie etc.
Da Delfsil a’ 29 settembre 1617
di vostra Serenità
humilissimo, et devotissimo servitore
Christofforo Suriano

--- page 034r---


--- page 034v---
Al serenissimo principe di Venetia


--- page 032r---


--- page 032v---


--- page 033r---


--- page 033v---


--- page 035r---
Illustrissimo signor mio signor, et patron colendissimo
Mi diede comissione il signor residente Suriano, nel suo partir di Olanda per Limbe[…]
di quelle genti del conte di Levestin, che avendo in questa corte alcuna cosa
di novo, dovesi avisarlo a vostra Signoria illustrissima acciò sua Serenità et le Signorie vostre eccellentissime, fosse anco
nella absentia sua, reguagliate al quanto di quello passa, dove obedendo io
a quanto mi à comandato ò pigliato ardire con questa mia di dirci quanto
ò potuto sapere, et sì bene sua Signoria illustrissima conoserà imperfetione grande nel mio scriver
sieglierà il sugo del contenuto, con la sua prudenza, et a me scuserà se in
questa, troverà errori poiché nel scriver pocha pratica tengo, et menno
hortografia, del che signor illustrissimo acceterà il bon animo in un fidel sudito
di questa serenissima Republica, al qualle in tutte le occasioni si à mostrato pronto
in servir molti eccellentissimi ambasciatori, in condur gente al servitio di sua Serenità, et in
molte altre occasione che per il spatio di 15 anni si sono rapresentate sprezando
ogni sorte di pericoli pure che sia statto di servitio della serenissima Republica et orra
illustrissimo mio signore più pronto che mai poiché altro non desidero in questo mondo che
spender questa mia vitta in servitio de Dio et della serenissima Republica.
Con letere delli 13 corente venute al marchese Spinola di don Pietro di
Toledo se à inteso come don Pietro scrive a detto Marchese, che la cavallaria
levata in Alemagna la devano licentiare, come anco li due regimenti
di fanteria levati in Alsatia, et anco le giente levate nel Palatinato
si è nova di licentiarle ancora, sì bene queste orra come dicono per servitio del serenissimo
di Savogia, et altre del serenissimo Ferdinando l’une levate con il denaro del
Cattolico et altre del Duca, molti soldati in queste parte si ramaricano che
sia seguita la pasce essendone molti che desegnavano venir a servir alla
serenissima Republica et particolarmente un tal Sargente Maggiore inglese qual io aveva
condoto un 100 ducati di soldo al mese di ordine del signor Suriano, havendo ricevuto
200 ducati per far il viagio a conto delle sue page et per qualche acidente
è stato carcerato sinora et deve sortire fra pochi giorni. Io sto inresoluto
di quello devo fare non sapendo se sarà gusto di sua Serenità haver un sugieto 
--- page 035v---
 di questa spesa in tempo di pace, li 200 ducati li tengo appreso di me, et non
li sborserò sino a novo ordine, io l’ò havisato al signor Suriano a ciò scrivesi
a sua Serenità sopra questo starò aspetando da vostra Signoria illustrissima ordine di quanto devo
opperare, il marchese Spinola parte domani per Fiandra starà come dicano
quatro giorni dicesi sia per riveder le fortificatione di Dama tera posta
fra Brugia, et l’Inclusa, si vocifera anco che monsignor Pechius cancelier
di Brabante sia per partirsi per Olanda per terminar le corse in materia
delli confini della Fiandra fra li signori Stati et l’arciduca Alberto poiché li doi com[isari]
mandati all’Aya li giorni pasati, dicano haver fato pocho fruto, dicano ancora
che detto Pechius averà comisione di tratar con detti signori Statti di contracambiar
alcune piazze di sua Altezza di llà del Renno con alcune che sono in Fiandra delli
signori Stati questo si vocifera in casa di ministri prencipali.
Don Pietro di Toledo lemoseniero magior di questi principi si parte fra due giorni
per la sua legatione a Cessare, et al novo re Ferdinando, a nome del Re catholico
et di lorro Altezze van con bel aparato.
La vicario gieneralle di Olanda, a presente in Brusselles, à fatto relation a
monsignor Morra nuntio per nostro signore che in Olanda nel convento nationalle
tenuto in quella provintia in 19 volte che si sono giuntati non ànno
trovato modo nisuno, per acomodarsi, ancsi, dice che l’uno e l’altro siano
detto molte ingiurie, et affirma debbiano venir a una guera civille
fra de loro, se Dio nostro Signore non si mete la sua santa mano questo è quanto
potrò dir a vostra Signoria illustrissima. Baciandoli umilmente le mano.
Di Brusselles a dì 30 settembre 1617
di vostra Signoria illustrissima
devotissimo et ubidientissimo vasallo e servitore
Giovan Battista Pasini

--- page 036r---


--- page 036v---
Per vostra Signoria illustrissima
