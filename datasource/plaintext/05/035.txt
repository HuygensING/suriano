
--- page 206r---
2da
Serenissimo Principe
li signori Stati Generali hoggi otto per qualche altro negotio
trovorono tempo di ridursi insieme, et per l’instanza che
in publico, et con particolari havevo fatta toccante Alessandro
Rosa ne discorsero, et deliberorono di rescriver in Zelanda
replicar nuovi ordini in Holanda, et scriver in Inghilterra
a monsignor Carone loro ambasciatore. Di questa deliberatione
la domenica doppo pranso fu a darmene parte il signor
Magno di Zelanda, dicendomi, che li signori Stati lo
mandavano a me, come quello in particolare ch’era
amico mio. Egli doppo havermi ringratiato per
nome publico di quanto io havevo communicato
delli affari d’Italia, et de’ termini artificiosi de’
Spagnoli, dicendo, che tutto si era ricevuto per segno
di vera confidenza, entrò a dirmi, che parendo
ad essi di haver havuto assai dalle lettere dell’
amiralità di Zelanda per confirmarsi in sospetto
che’ l vassello, che haveva quei marinari inglesi
et si tratteniva in quei porti potesse esser drizzato
alla volta di Napoli, havevano scritto alla detta
Amiralità, che stante la contrarietà dei venti,
non essendo possibile, che partisse lo facessero 
--- page 206v---
 osservare dalle sue navi da guerra, et quando volesse far
vela non lo lasciassero partire, né altro del quale havessero
sospetto senza assicurarsi bene del suo viaggio, et a
monsignor Carone in Inghilterra hanno scritto, che se il Re
facesse qualche compianto iscusasse con sua Maestà il negotio
con la sospittione per li contrasegni, che da m[e ha]ve-
vano ricevuti, che detto vassello andasse in s[ervitio de]l
vostro re di Napoli: et mi fece instanza a nome
di essi signori Stati, che mi trovassi col signor ambasciator d’Inghilterra
affinché anc’egli scrivesse al suo Re in conformità
et di più mi aggiunse, che havevano dati espressi or-
dini all’amiralità di Amsterdam, d’Horon, et di
Enkusen perché facessero inquerire nel Tessel se vi fosse
alcun’altro vassello, come si dubitava, che fosse compro
o noleggiato per il viaggio di Napoli sopra la instanza,
che io havevo fatta, che ne prendessero cognitione
et concluse, che tutto ciò era stato deliberato
per complire a quella buona corrispondenza, con
la quale vogliono queste provincie passare con la serenissima
Republica. Io con ogni pienezza d’ufficio resi gratie
al detto signore del raporto, et lo pregai, che con quell’ 
--- page 207r---
 affetto, col quale poteva comprender, che io espremivo
l’obligo, che havevo alli signori Stati in persona di ministro
della Serenità vostra portasse anco il ringratiamento, et che di
tutto haverei data parte alle Signorie vostre eccellentissime, come io
li ho assicurati questa mattina nel ringratiarli dell’ope-
rato. La sera stessa andai a ritrovare il signor ambasciator
d’Inghilterra, et gli communicai quanto mi era stato
espresso dal signor Magno, et feci ufficio in conformità.
Diss’egli io ho intesa la risolutione dei Stati, et mi
è caro, che si dimostrino così affettuosi nel servitio di
sua Serenità ma a dirla liberamente a vostra Serenità
sono un poco indiscretti, perché per
sola sospettione non è conveniente
arrestar un vassello, et continuò.
Io sono entrato in grandissimo sospetto,
che questo motivo non sia tutto carità,
ma che il rispetto privato lo causi, poiché
vorrebbono per vantaggiare loro mer-
canti, che niun altro passasse in
qualche parti
 
--- page 207v---
 dell’Indie, ove diccono
asserirsi, che anco detto vassello sia destinato.
Questo non dico
aggiunse perché non desideri, che la serenissima Republica sia servita
et che non sappi, che il mio Re ama il suo bene, et non
permetterà già mai, che alcuno de’ suoi vadi a servir
qual si sia principe in pregiudicio di lei ma perché temo, che si vogli valer del
pretesto assai plausibile per far
andar il fatto loro; testimonio d’aiuto
alterato per altro, che per questo.
Et dissi io non mancarò di scriver a sua Maestà, et scriverò
in Zelanda a qualche amico mio perché s’informi
bene del negotio, et non lasci pregiudicar occorrendo,
in minima parte al servitio della serenissima Republica. Io lo
ringratiai di questo tanto; ma non lasciai di dirgli
che il sospetto de’ signori Stati era fondato assai, et che
haverebbono caminato con quella circonspettione, che
si conviene, et al non far cosa, che potesse dis-
piacere a sua Maestà che però di nuovo lo pregavo a
tenervi la buona mano, et in maniera, che ’l servitio
della serenissima Republica fosse fatto. Tanto mi promise; et io 
--- page 210r---
 aggiunsi altre lettere al signor ambasciatore Contarini toccanti anco
questa nuova occasione di notitia.
Le lettere dei signori Stati furono ispedite domenica sera alla
volta di Zelanda, et il signor ambasciator d’Inghilterra non fece
ispeditione del suo messaggiero, che martedì passato
per quanto ho potuto penetrare parmi, che la dilatione
di questa speditione sia nata per poter rappresentar a
sua Maestà qualche essecutione data al Placart, che
fu dai signori Stati mandato in mano d’esso Ambasciatore
et alle sei provincie, volendo forse aspettar quello
che ho inteso doppo, che non ostante la dichiaratione
della general assemblea, che non havesse a publicarsi
in questa provincia la città d’Amsterdam, et un’altra
l’habbi fatto publicare.
Si è disciolta la Congregatione di Holanda d’aver passata
la riduttione con altro che con dispute, che tutte
non rilevano il fatto, che sta pendente. La ma-
teria è divenuta di eccellentia nel misto di politico.
Riporteranno tutti li depoutati dell’assemblea
di Holanda alle città loro ciò, che si è trattato
et ritorneranno appresso le feste, et sempre si viene 
--- page 210v---
 colla speranza, che si habbi pur ad accommodar questo
fastidioso negotio.
Dispiace a’ buoni patrioti, che precedi tant’altre poiché
molte delle buone provisioni per servitio dello Stato restano
a dietro aspettando l’essito di questa. Sentono, che
Spagnoli burlano il mondo poiché da più pa[rti] sono
avvisati, et particolarmente da monsignor di Langarach dalla
corte di Francia, che la pace d’Italia sia in gran
dubio, anzi che il signor duca di Savoia stava per
riprender l’armi, et per consequente vi sia più
apparenza di nuovo governo, che altrimenti.
Dall’altro canto gl’avvisi, che hanno havuti ultimamente
che qualche nave di mercantia di questi paesi siano
state prese da’ corsari li da molestia grande
et temono del peggio, mentre sono assicurati
che detti corsari di Algieri siano forti di più di
ottanta navi, et dicono questi liberamente temer
dell’interrutione del trafico perché detti corsari
sono ben armati, et scorrono da per tutto, né
perdonano a chi si sia, et vorrebbono bene per
quanto ho potuto penetrare, che li principi interessati 
--- page 211r---
 si unissero con essi per estirpar costoro.
Del gran vassello, che la religione di Malta ha fatto
fabricar in Amsterdam, et partì pochi giorni prima
del conte di Levenstein ci è avviso, che habbi incontrato
in otto navi di corsari, dalle quali sia stato fortemente
bersagliato; ma che si sia anco molto ben difeso, et
havendo felicità di haver vento propitio si è in fine
salvato con la fuga in qualche porto di Spagna.
Non vorrei mo, che fuggito dalle navi de’ pirati havesse
dato nell’ungia de’ Spagnoli, et se ne fossero fatti
patroni sotto qualche pretesto, come riesce loro
assai facile inventarne. Il vassello è di quattrocento,
et più lasti, et è bellissimo. Qui non se ne ha altro
avviso: può esser che la Serenità vostra ne haverà forse
altro incontro su quella piazza. Gratie etc.
Dall’Haya a’ 23 decembre 1617
di vostra Serenità
humilissimo, et devotissimo servitore
Christofforo Suriano

--- page 211v---
Al serenissimo principe di Venetia
2da
Sigili e tracce di sigilli

--- page 208r---


--- page 208v---
Blank page

--- page 209r---
Blank page

--- page 209v---
Blank page
