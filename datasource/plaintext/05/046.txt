
--- page 275r---
Replicata
n° 1 fin 2
Serenissimo Principe
mentre la Serenità vostra sta attendendo da me l’avviso, che habbi già
conclusa la condotta delle dodici navi io travaglio, et affatico
per venirne a capo, et non so se quella, che chiamo dilatione
per mia poco buona fortuna doverà esser riuscita di migliore, et più
profitevole servitio di vostra Serenità, che così mi viene da ognuno di questi
signori presuposto.
Da lunedì fino al giorno d’hieri non hanno questi signori delle amira-
lità fatto altro, che haver in mano questo negotio et sono stati due
volte appresso di me così commandati dai signori Stati per conferir
meco ciò che credevano incontrar di difficoltà in questa speditione.
Fecero iscusa per nome dei signori Stati, che non era possibile, che vostra Serenità
per questa volta potesse esser servita dei loro vasselli da guerra poiché
non ne havevano tanti, che bastassero loro da armare contra
li corsari, come già havevo inteso, che però mi assicuravano,
che haverebbono trovati vasselli de’ mercanti proprii, et buoni
per far il servitio; ma che considerato bene coi signori Stati l’affare
erano venuti per farmi sapere, che stimavano gran vantag-
gio della serenissima Republica, che detti vasselli fossero compri
da lei perché col nolo, che havesse pagato veniva in poco
più di un anno quando la guerra havesse continuato
tanto a pagar il costo di detti vasselli; et che però non
havendo io commissione di tal compreda questa si have-
rebbe accordata, et lasciata a optione di vostra Serenità. Inoltre
mi considerorono, che li signori Stati quando hanno bisogno di
pigliar vasselli de’ mercanti havendolo esperimentato hanno
trovato esser il suo maggior avanzo prenderli a loro
rischio che però li dicessi sopra questi doi particolari se così
dovevano accordare con mercanti perché questo era il
maggiore, et più sicuro vantaggio di vostra Serenità, et lo potevo 
--- page 275v---
 creder essendo che li signori Stati se ne vagliono anc’essi di tal
maniera. Io doppo haver fatto qualche reflesso sopra di ciò
risposi, che quanto alla compreda non havevo commissione
alcuna, et che ’l partito proposto di farne la stima, et
lasciar alla serenissima Republica l’optione stimavo che per caminar
sicuri di tal maniera si potesse fare; et così anco quanto
al rischio accordar con li portionevoli tanto per il rischio loro
quanto della serenissima Republica, risposero, che haverebbono tentato
l’uno, et l’altro partito; ma che io dovessi creder, che
il comprar le navi, o non le compando prenderle a
proprio rischio era il meglio, et il più sicuro. Questa è
l’opinione di cadauno, et sua Eccellenza et monsignor Bernvel uno di questi
giorni, che fui con loro me lo dissero espressamente.
Partirono li detti signori allhora da me con quanto è detto per
referirlo alli signori Stati, et giovedì poi ritornarono un’altra
volta a vedermi, mi proposero nuova difficoltà, che si potrebbe
incontrare con li capitani, et marinari, et anco con li proprietarii
dei vasselli: perché haverebbono forse voluto, che li signori Stati
o li detti signori delle Amiralità per essi rispondessero per il loro pagamento.
Io dissi, che mi pareva impossibile, che si dovesse venir a
questo menare gl’interessati, che potrebbono esser degl’istessi
che hanno dato a noleggio dei loro vasselli per condur le genti
l’anno passato in servitio di sua Serenità se sarebbono contenti
della mia sola et semplice parola. Risposero signore
vostra Signoria non si meravigli perché in questo negotio si ha da trattar
con doi sorte di persone con marinari, et con mercanti. Questi
hanno il solo oggetto al suo interesse, et perché sono stati
pagati dal conte Gio. Ernesto malamente dal Wassonhoven, et
temono del conte di Levenstein vorranno forse non haver altra 
--- page 276r---
 briga, che di ricorrer alli signori Stati; et quanto alli marinari
dissero, che la maggior parte di essi lasciavan qui mogli, figlioli
et sua famiglia, et forse commetteranno, che sia sumministrato
aiuto alla sua casa delle loro paghe, onde vorranno esser
sicuri, che li sia dato da noi. Io dissi, che vorrei bene
che li signori Stati colla loro prudenza trovassero ispediente
che questi compartecipi in ogni caso dovessero prestar credito
a me come ministro della serenissima Republica essendo questo il proprio.
Risposero noi apportamo il dubio poiché alcuni se ne
sono lasciati intender, et credemo certo, che non vorranno
far altrimenti ancorché tentaremo in ogni possibil maniera
ma quando non succedi, et che gl’uni, et gl’altri non
voglino accordare senza la sicurtà dei signori Stati, o delle
nostre Amiralità per esse si darà la prola con questo che
vostra Signoria ce ne sollevi prima del partir dei vasselli, sentendo,
che questi signori mi portavano ciò come per cosa quasi che
sicura tanto più mi riuscì di somma molestia, et dissi
che ero sicuro, che essi haverebbono divertiti questi concetti
ma che non potendosi spuntare perché questo non levasse il
tempo alla speditione si contentassero appresso la propria
auttorità d’interpor anco la prola publica: perché io
dall’altro canto haverei in tanto ricevato commandamento dalla
Serenità vostra di dover in suo nome sollevar questi signori della parola
data. Tanto bisognerà anco far per l’artiglierie per le quali
ho spuntato, che li signori Stati assentino, che le
Amiralità ne provedino alla Serenità vostra per quelle mancassero
nei vasselli; tale è lo stile, et l’uso, et qual si voglia
principe, che però non sia collegato con questa Republica è
necessitato dar cautione per l’artiglierie quanto questi 
--- page 276v---
 signori le prestano.
Di bronzo non è stato possibile l’haverne perché affermano non
ve ne esser tante, che bastino per le loro navi; ma che li pezzi
di ferro, che daranno saranno buoni, et tanto proprii quanto
se fossero di bronzo.
Mi aggiunsero poi, che bisognerà dar doi mesi o tre mesi anticipati
di salario tanto per il nolo dei vasselli quanto per il trattenimento
de’ marinari, et se potranno faranno per meno, et haverebbe anco
bisognato denaro per comprar polveri, et altri apprestamenti
necessarii per uso di guerra secondo il stile, et ordine dei signori Stati
et però desideravano sapere, se il denaro sarebbe stato pronto,
affinché per mancamento di esso non si venisse a differir l’
essecutione. Io risposi, che di questo speravo, che non
haverebbono havuto mancamento; ma in ogni caso credevo
bene haver tanto credito appresso le loro Signorie, che il negotio
non haverebbe patito per questo; risposero no no: tuttavia
sarà bene, che vi sia denaro.
Fecero avanti hieri la relatione nell’assemblea generale
et da ogni parte mi è stato confirmato, che tutti li depu-
tati di essa unanimamente conclusero, et accordorono, che
vostra Serenità fosse servita nella migliore, et più sicura maniera
dando espresso ordine a’ detti signori delle Amiralità di adoperare
con ogni spirito perché la serenissima Republica havesse buoni vasselli
capitani pratici, et marinari esperti per il servitio di essi.
Partirono lo stesso venerdì dei medesimi deputati verso Am-
sterdam, Roterdam, et Nortolandia per veder di fermar
per quanto mi è stato detto vasselli, et solecitando io
incessantemente questo negotio mi hanno riferto gl’altri, che
mi pigli pensiero perché li signori Stati risoluti, che la Republica 
--- page 277r---
 sia servita vogliono essi ancora haverne honore; onde
saranno li vasselli preparati, et ad ordine in maniera, et così
presto, che non vi sarà, che desiderare così Dio lo voglia
oltre tutte le suddette cose mi è stato anco considerato esser
necessario, che per il buon governo, et condotta di questa flotta
et perché si ricevi quel frutto, che si aspetta dall’interpo-
sitione dell’auttorità dei signori Stati, ch’è l’obedienza vi vorrà
un capo dal quale siano diretti, et tenuti in buona regola
li capitani, et marinari, che doverà però dipender asso-
lutamente dal commandamento dell’eccellentissimo signor Generale ricever gl’
ordini da lui, et farli prontamente, et puntualmente essequire,
altrimenti la rudezza di queste genti, et la poca isperienza
che hanno della civiltà italiana quando non vi fosse sopr-
intendente de’ suoi causarebbe qualche inconveniente
et deservitio.
Hanno qui relatione, che sopra ognuna delle navi, che sono al
presente in servitio suo vi è un nobile venetiano, et credendo
che anco sopra ognuno di queste ve ne possino esser messi de
gl’altri par che mostrino temere, che questo volendosi in-
gerire nel fatto di marinarezza per il navigar o per altro, o
di castigarla o di voler che alcuno faccia a modo loro, che
ciò partorirebbe con fusione; che essendosi un capo della
Natione questa tenirebbe in freno ognuno farebbe
rispettar quel publico rappresentante, et tutto passarebbe
con ordine, et per consequenza si haverebbe il servitio che si
aspetta.
Devono esser con il signor principe Mauritio, havendo essi havuto
ordine dai signori Stati di formar una scrittura sopra questo
particolare per communicarla con l’Eccellenza sua, et stabilir con me 
--- page 277v---
 tutte le cose, et mi par di non m’ingannar punto, che questi signori
danno tanto a cuore questo negotio, che niente più: poiché
oltre la solecitudine, et l’instanza, che viene fatta da me
perché resti accomplito bene vi concorre la buona volontà di essi
verso quella serenissima Republica, et l’interesse che procuro d’imprimerli
ch’ella sia difesa dalle insidie, et mal trattar dei Spagnoli, et il
desiderio che hanno di ricever honore da questa condotta
li serve anco a maggior eccitamento.
Tutte queste considerationi nascono dall’ambitione, che hanno questi
signori Stati, et li popoli di queste provincie, che non vi siano ma-
rinari, che li vadino avanti nel fatto di marinarezza, et
tenendo di haver appresso tutte le nationi questo particolar
nome non vorrebbono decaderne; onde stimavano proprio
il prevedere in ogni possibil maniera per conservarsi in tal
riputatione et non succedino degl’accidenti, che gliela po-
tessero levare.
Dovendo io assicurar li signori Stati se risponderanno a’ mercanti, et
a’ marinari quando stassero fermi, come si dubita in questo
è necessario che vostra Serenità colla risposta delle presenti mi dica
come doverò farlo, et come doverò governarmi anco nel
resto. Gratie etc.
Dall’Haya a’ 28 genaro 1618
di vostra Serenità
humilissimo, et devotissimo servitore
Christofforo Suriano

--- page 278r---


--- page 278v---
Al serenissimo principe di Venetia
replicata
n° 1 fin 2

