
--- page 160r---
2da
Serenissimo Principe
è ritornato hieri a sera il signor principe Mauritio dall’esser
stato a Delft, Roterdam, Schidam, Dordrechet, Gorcon,
et qualche altra città di questa provincia, alle quali
è andato espressamente per levargli l’impressione, che era
stata fatta in esse, et tra li magistrati, che sua Eccellenza havesse
ambitione di voler far far a sua fantasia, et dar
legge a’ detti magistrati, et sostentar partialità in questa
controversia di religione. Ha fatti ridur li consigli delle
dette città, li ha fatto conoscer il contrario, et quanto
l’animo suo sia alieno da queste imposture; ha
rimostrati li disordini, che vano seguitando, il
male, che ne può seguire, viver ella obligata
a queste provincie; onde per obligo, et per giuramento
altro non desiderava se non che si trovasse ripiego
a queste dissensioni; ch’ella non si affetionava
tanto al partito de’ gomoristi, che spezzasse
quello delli erministi; et a questo anco haverebbe
adherito quando da persone dotte, et indipendenti
fosse conosciuta la dottrina d’Erminio esser
migliore di quella ch’è stata prima giurata
et di lungo tempo osservata in questi paesi; che
stimava esser proprio un sinodo nationale
et per tanto li pregava a pensar bene al rimedio 
--- page 160v---
 et venendo alla general Dieta portar sensi tali, che valessero
a divertir il male, et a restituir quel bene alla Patria,
et allo Stato, che deve desiderarsi da buoni cittadini, et
patrioti. Questo in sostanza è stato l’ufficio, che sua Eccellenza ha
fatto nelle dette città, nelle quali tutto è stato ricevuto
gratamente essendogli venuta incontro la borghesia
con bandiere spiegate, et altri testimonii di affettiona-
tissimo honore verso la persona sua.
Al partir suo di qua fu creduto, che andasse a drittura
a Leiden, et mi è stato affermato, che là fu scritto
che si dovessero tener pronti, et haver cura a sé stessi
perché sua Eccellenza veniva accompagnata da doi compagnie
d’infanteria né si sapeva, che pensieri, et fini fossero
li suoi. La sera della domenica furono ispedite le lettere
et quella notte stessa fu fatto ridur il Consiglio, et
fu anco deliberato, che si armassero li borghesi, et
facessero guarda alle porte; et in un istesso sopra
il medesimo avviso, col quale si consigliava anco di
dar parte ad altre città fu scritto a Harlem, a
Utrechet, a Schonoven, et altrove, che tutti si tenero
presti, il che ha dato da dir non poco.
Dicono che l’auttore dell’aviso sia stato monsignor
Bernvel, et 
--- page 163r---
 l’essecutore il genero Vandermil,
che si trovava per appunto a Leidei, il qual fece
la notte convocar il Consiglio et ispedir in diligenza
alle dette città, che ancor elle, si misero in
arme.

Dimani si comincierà a ridur l’assemblea generale
d’Holanda, essendo già arrivata la più gran
parte de’ deputati. Si aspettano delle dispute
assai, poiché par che il fatto sia ridotto a sostentar
partito, non al ponderar ciò che è di religione, o di
servitio della Patria. M’è stata fatta una consi-
deratione questa mattina da huomo, che la intende
che havendo lo stato di Holanda proposto di
voler accommodar prima questo punto di religione
innanzi, che devenir alla contributione delle
impositioni colle quali si mantiene la soldatesca
alla difesa delle provincie, essendo stato messo
questo per ultimo capo, che doveva esser
il primo correndo dubio del buon successo nel detto
punto di religione, et non essendo rimediato
a questo delle contributioni mal commodamente
si potrà mantener le genti, et potrebbono 
--- page 163v---
 succeder delle amutinationi, et peggiori consequenze et
questo stesso mi disse Parmi di vedere, che per dispute
con presuposito di acquistar il cielo si metterno a
rischio di perder quello, et la terra insieme.
Gl’erminiani non vorrebbono il sinodo nationale, al quale
al* quale* concorrono per lo più li signori Stati; et che fu
consigliato da sua Eccellenza alle città, alle quali è stato; dicendo
essi, che non può esser che partiale; mentre gl’esterni
tutti sono del medesimo senso nei dogmi della religione
che sono lì contra remonstranti.
Dicesi che li Stati Generali attenderanno la risolutione
di questa Dieta di Holanda; et non deliberandosi
cosa che vaglia sino alla fine di genaro prossimo; all-
hora publicaranno il loro editto già messo in carta
chiamando ministri di diverse nationi
delle Chiese di Francia, d’Inghilterra, d’Alemagna,
della Svizzera per il mese di giugno dell’anno venturo.
Con quanto ha di nuovo sollecitato, et instato il signor ambasciator
d’Inghilterra non si è venuto ancor a publica proclama
contra l’autor del libro scritto sopra la sua proposi-
tione; se bene il placart è stato notato, et è registrato
ma la ia di Utrechet, et Ourisel non lo lasciano 
--- page 164r---
 metter ad effetto stante che dicono, che se si venisse a
questa publicatione sarebbe un dichiarire, che fosse male
quanto havesse scritto l’auttore essendo con quei termini
che professano; onde per consequenza applaudendo all’
opera si fa contra la Maestà d’Inghilterra, che non può far
di non restarne gravemente offesa. Questo è lo stato
presente delle cose prego Iddio, che ve metti la mano.
Si spera bene col mezo di questa assemblea generale
l’ambasciator di Francia si affatica per persuadere a trovar
rimedio proprio al male, et vorrebbe, come mi ha detto,
che quello d’Inghilterra per nome del suo Re non fosse passato
tanto innanti; o almeno non havesse sopportata la
stampa della sua relatione per haverlo unito a far
insieme de quegli ufficii che sono proprii in questa congiontura.
Deve partir dimani o appresso dimani per Alemagna
et di là pur per costì il signor conte Gio. Casimiro di Levenstein
tornato qui fino a venerdì da Amsterdam, senza
haver potuto cavar cosa buona per la sodisfattione
dei debiti del fratello; anzi vostra Serenità saprà che il signor
Gasparo Quingetti doppo haver fatto far prigione
venerdì Alessandro Vandembergh, si è
retirato, onde è stato dichiarito fallito. Tutto è 
--- page 164v---
 nato dalla gran fede, ch’egli sempre ha prestata a detto
Vandembergh, che governava tutte le cose sue, et l’ha
maneggiate in maniera, che facendosi buona mano
ha rovinato esso Quingetti. Hora si tenta che sia
scarcerato il Vandembergh, come quello che haveva
sicurtà di corpo dai signori Stati Generali, et il Quingetti
ricerca, che vi sia trattenuto con accusarlo di ladro
procurando per sé medesimo un salvo condotto per poter
sodisfar a tutti.
Qualche giorno prima di questa novità il magistrato
di Amsterdam mi scrisse lettere pregandomi di pensar
a qualche ordine con che potessero pagarsi li credi-
tori del conte di Levenstein. Io gli ho rescritto, che
l’auttorità loro era sufficiente per questo, mentre
tra ’l Quingetti, et Alessandro Vandembergh si sapeva
che era capitato il denaro dato al conte di Levenstein
non ho havuto altro in risposta, ben alcuni dei
mercanti, et creditori sono pur ricorsi a me
presuponendo, che ’l denaro dell’ultime lettere
di cambio non essendo maturo il tempo manco
sia stato pagato, et mi liberò con ognuno
con dire non haver contrattato, et haver sodisfatto
a ciò che si deveva.

--- page 165r---
Più, et più volte ho avvertito il conte Gio Casimiro, che
non lasci andar l’ultima nave, che restava con le genti
del Rosburch, et venerdì, et hieri glielo dissi di nuovo
mi ha risposo, che vada o non vada bisognarà che
il suo fratello paghi in ogni modo il nolo delle navi
et delle genti, et che vostra Serenità ne haverà sempre bisogno.
Io gli ho risposto, che colla pace cessava il bisogno
egli s’ha stretto nelle spalle dicendo, che non sapeva
che fare, et credeva, che già la nave fosse partita
di Delfsil: onde veggo doi fratelli con la sua intra-
presa, mala condotta, et tarda essecutione molto
intricati, et mal accommodati. Gratie etc.
Dall’Haya a’ 5 decembre 1617
di vostra Serenità
humilissimo et devotissimo servitore
Christofforo Suriano

--- page 165v---
Al serenissimo principe di Venetia
2da


--- page 161r---


--- page 161v---
Blank page

--- page 162r---
Blank page

--- page 162v---
Blank page
