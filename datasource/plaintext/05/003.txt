
--- page 011r---
Serenissimo Principe
fu in questo luoco la mattina seguente al giorno dell’ispeditione
dell’ultimo mio dispaccio il signor conte di Levenstein, et tanto in
tempo, che si puotè ricercar l’audienza da questi signori, et si
licentiò per partire; et io ancora presi occasione di far
lo stesso ufficio perché sapessero la causa della mia absenza
di qui. Usorono molte parole cortesi verso il signor Conte,
et a me in particolare pregorono da Dio il buon viaggio, felice
et presto ritorno: perché potessi esser qui alla continuatione
della mia residenza presso di loro in servitio della Serenità vostra.
Non vi era ancor ferma certezza, che ’l capitano Quest fosse uscito
dal Tessel in mare con li vasselli da guerra; onde
fece instanza il signor Conte et io la coadiuvai, che gli
fosse scritto di accompagnarsi colla sua flotta. Doppo
qualche consideratione, che ’l Quest non poteva ritardar il
viaggio per replicati ordini havuti diedero lettere con ordine,
che non mancasse di assister in tutto quello, che potesse
al signor Conte; ma ho saputo che è uscito già otto giorni
in circa; di maniera che resta persa l’occasione; ma è
vero, che dovendo star intorno al distretto verso la
costa di Barbaria per difender le navi di questi paesi 
--- page 011v---
 dall’invasione de’ corsari potranno quelle del signor Conte riceverne
servitio.
Partì esso Conte giovedì di ritorno in Amsterdam doppo haver
io trattato lui, il fratello, il conte d’Ortemburgh, et qualche
altri de’ suoi gentilhuomini come ho stimato meglio in
questa casa, havendomi pregato di trattenermi qui
fino ad hoggi, poiché haveva ancor a sbrigar
certe picciole facende, et che per dimani sera bastava
che si trovassimo insieme per far il viaggio verso Delfsil
così partirò dimani mattina doppo havuta la messa
con l’aiuto di Dio, et soleciterò quanto più mi sarà
possibile l’ispeditione dell’imbarco delle genti, et dell’
uscita de’ vasselli con esse, per ritornarmene quanto
più presto alla continuatione di questa mia carica.
Hieri alla notte ricevei le lettere della Serenità vostra de’ 25 del passato
con quello che ha inteso dell’attioni del duca d’Ussa
con il seguito nel campo di vostra Serenità in Friuli, et quanto
mi manda toccante la persona del conte Gio. Ernesto
per mia informatione.
Già doi hore fa sono stato a prender licenza dal signor principe

--- page 012r---
Mauritio, il quale mi addimandò se havevo qualche cosa
d’Italia. Io dissi quanto tenevo con lettere di Milano
intorno gl’affari di Savoia, et del successo il campo in Friuli
gliene diedi anco parte vedendo la curiosità; accenandogli
anco (venuto a proposito), che pareva, che ’l signor conte Gio. Ernesto
havesse pensiero di trattenersi a quel servitio, rispose che
faceva bene, et che bisognava, che havesse havute le
sue lettere, io risposi che tenevo per fermo di sì; et
egli mi replicò, se ha intese bene le prime, meglio ancora
haverà intese le sussequenti, perché gli ho replicato
con quel termine che si deve, che bisognava si fermasse,
si comportasse bene, et facesse il suo debito, et glielo ho
detto schietamente; et io dico alla Serenità vostra, che ho
saputo, che sua Eccellentia uno di questi giorni essendo a
tavola con la signora principessa d’Oranges, tenendosi
proposito del Conte disse. Mio cugino non doverebbe
ritornare, et farà male se lo fa; et io se fossi
quivi vorrei più tosto raschiar centomilla volte
la terra con l’ungia, che partir di là, essendo massime
sotto ad una terra assediata. So che ha proferiti 
--- page 012v---
 de’ simili concetti anco in altri congressi. Io mi prometto, che
le sussequenti doi mani di lettere alle prime del primo
agosto di sua Eccellentia haveranno fatto frutto, et credo
che la riputatione, che ’l conte Gio. Ernesto vuol sostentare
gli ha fatto dire, che li signori Stati vogliono, che resti a
quel servitio: perché da questi sono certo, che non ha havuta
parola ben può esser, che sua Eccellentia li habbi scritto tanto seriosa-
mente, et fattogli apparir anco il poco gusto, che
haverebbe dato al generale, con il suo ritorno, habbi
stabilito in sé stesso di restare. Ho saputo, che ’l
Dimer ha scritto qui al padre, che ’l Conte era andato
in gran escandescenza leggendo la lettera della signora
principessa d’Oranges: perché in essa gli scrisse tutto
quello, che li venne detato dalla buona volontà
che mi dimostra verso il servitio della Serenità vostra accenandogli
varii mancamenti et proprii, et de’ suoi soldati.
Come si sia duolmi infinitamente di sentir una così
mala riuscita, et che si habbi diportato così in-
discretamente come in altre lettere, et nell’ultime dell’
eccellentissimo signor General dell’armi veggo espresso; ma 
--- page 013r---
 forse si modererà, et cambierà natura col consiglio, o
più tosto commando di sua Eccellentia la quale mi ha detto
di voler continuar a tenerlo solecitato a far bene
il servitio; et io l’ho ringratiata.
Il numero dell’infanteria, che si leva in Alemagna, come
ho con doi mani di mie lettere riverentemente scritto è di
sei milla pedoni, et mille cinquecento cavalli
et mi riscrive il baron di Kessel haver inteso, che
oltre questi cavalli se ne levino anco altrettanti, et tutto
questo corpo di militia sarà per il re di Bohemia
et che lo ha di buona mano; io però me ne volsi infor-
mare dal signor principe Mauritio, et ho inteso, che sono
settemilla fanti, et doimilla cavalli, et che tutti hanno
la piazza d’arme nell’Halzatia, et nei contorni di
Strasbourgh, di dove anco il medesimo arciduca Leopoldo
fa far levata, che si crede esser compresa in questo
numero. Mi disse sua Eccellentia che tutti parlavano diver-
samente di questa levata, chi per far forte il serenissimo
Ferdinando per l’elettione in re de’ Romani, altri
contra la Republica, alcuni per questi paesi, o per quelli 
--- page 013v---
 di Giuliers; et per me aggiunse non so indovinarla perché
per il solo Giuliers non è apparenza, il tempo poi è tanto
innanti, che non è possibile far un così gran sforzo
d’armi con celerità avanti la vernata, la quale
sopravenendo non serve per la guerra in questi paesi.
Et di qua, et di là da’ monti vi sarà l’impedimento
delle nevi: bisogna star a vedere. Lo Spagnuolo è accorto
egli è il solo principe in Europa, che ardisce d’intra
prender qualche cosa, et sopra gl’altri; né vi è chi
gli basti l’animo d’intraprender sopra di lui; et
sorridendo disse sono li principi tanti poveri citelli
che non sano manco dormir colla sposa. Horsù staremo
a veder quello ne succederà: et entrò in altro discorso
intorno al mio viaggio augurandomelo felice, et mi
licentiai.
Facilmente si presta credenza a quello si vorrebbe, che fosse
onde non fu gran cosa, che restasse impresso ognuno
che fosse vera la tanta rotta, che la passata settimana
si sparse haver ricevuta lo Spagnuolo in effetto
non vi è stato tanto; ma ben è successo qualche cosa 
--- page 014r---
 li vasselli non furono, che sette over otto. L’affondo et abbruciamento è stato
di doi con soldatesca spagnuola in numero di 400 soldati et uno de’ corsari.
Li altri vasselli han presa la fuga alla meglio, che
hanno potuto il numero era in tutto di doi milla fanti.
Anco di questo poco si gode, se bene alcuni di questi
signori temono, che il Turco si servi della medesima
maniera di far dello Spagnuolo, che trattenendo vasselli
di questi paesi per farne il suo profitto anc’esso impari
a far lo stesso. Et ciò haveva particolarmente mosso
a replicar ordini espressissimi al Quast perché
uscisse, et si mettesse immediate al viaggio; et le lettere
sono state riportate hieri essendo di già partito.
Et con esso si crede sia uscito anco il gran vassello
che la religione di Malta ha fatto far in Amsterdam
di portata di più di doicento lasti, che deve servir
per andar in corso.
Si trovano qui tre agenti del conte d’Oldembourgh venuti
ad effetto di stabilir anco con questi signori la neutra-
lità di certa Signoria che possede in feudo di ragione
della casa di Borgogna, il che però non ostante vuole 
--- page 014v---
 il detto Conte mostrar di far stima di questi signori per esser confinante
la detta Signoria con essi. Et mi è stato affermato, che con tal
occasione tenteranno per nome del loro signore di collegarsi
a queste Provincie Unite; che quello è il pretesto; ma
che questa è l’essential causa della loro venuta qui,
volendo il detto Conte coll’unione, o coll’assistenza
di questi signori assicurarsi tanto più del possesso della
detta Signoria. Sono doi di essi partiti hoggi per andar
a trovar fuori il signor Bernvel per trattar con lui.
È rivenuto il suo genero Vandermil, et di lui mi ha detto
che non sarà qui, che la settimana ventura, o l’altr[a.]
Si crede certo, che starà absente per la causa, che ho
scritto, et già essendo venuti li deputati di Zelanda
si comincia a traficar il fatto di religione, né verrà
il signor Bernvel se non maturate le cose, o se non sia
espressamente chiamato; et alcuni dicono, che quelli di
Zelanda habbino nelle loro instruttioni di procurar
che al suo figliolo sia levato il governo della piazza di Berghen
Opsoom, ch’è alla frontiera di Brabant, et dell’
istesso Brabant.

--- page 015r---
Hoggi ispedisco queste mie in Anversa perché siano mandate
alla Serenità vostra col prossimo ordinario, et con questa occasione
scrivo a Brusseles al Pasini perché procuri far capitar
alla sua intelligenza tutto quello, che stimerà degno,
et proprio al servitio di lei.
Qui si trova il signor Pietro Falgher cittadino di Venetia
che agita alcuni suoi interessi a questa corte. A lui
ancora lascio carico di star avvertito et se sente
qualche cosa propria, toccante gl’interessi della
Serenità vostra et degna ch’ella la sappi, gliela facci
capitare scrivendo all’illustrissimo signor savio di Terra-
ferma alla scrittura. È riverente suddito, et
soggetto che professa ottimo zelo, et gratissima devotione
verso il suo Principe; et mi assicurò, che in ogni
occorrenza servirà in questa mia absenza molto
bene vostra Serenità.
Dove sarò procurerò di trovar ogni occasione perché
ella resti avvisata di quanto anderà succedendo
sperando che dalla Serenità vostra sarà aggradito sempre
quel tanto, che potrà provenir dalla mia debolezza 
--- page 015v---
 et si compiacerà ch’io resti in qualche maniera un giorno
sollevato dalla sua benignità. Gratie etc.
Dall’Haya a’ 9 settembre 1617
di vostra Serenità
humilissimo et devotissimo servitore
Christofforo Suriano

--- page 016r---


--- page 016v---
Al serenissimo principe di Venetia

