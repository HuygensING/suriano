
--- page 037r---
Serenissimo Principe
il sabbato, che fu doppo l’ispeditione delle mie ultime lettere
de’ 29 del passato, arrivò qui il signor conte di Levenstein doppo
haver scorso qualche pericolo nel passar il mare tra
Encusen, et Makun. Il giorno innanti si principiò
a dar mostra a queste genti, come scrissi alla Serenità vostra
che si doveva fare, et hoggi si è fornito. La compa-
gnia del signor Conte è forte di 400 fanti et più. Sette altre
passano tutte li 300 anco senza li officiali, et doi non
arrivano come quella del Sargente maggiore perché tardo ha
havuta la commissione; et un’altra non arriva a doi-
cento; ma si faranno forti col rimanente delle altre.
La causa del poco numero di questa ultima è nata
perché de’ primi soldati, che il Capitano haveva fatti levare
molti se ne erano ritornati, havendo inteso per
camino, che ’l conte di Embdem havesse rivocato il primo
ordine, et fosse per impedir loro il passaggio, et per
altri, che il medesimo Conte haveva fatti tornar
a dietro con farli levar le spade, et insino le
stesse robbe, che havevano per loro uso. Ho però
trovato, che ’l numero delli tre milla fanti 
--- page 037v---
 dell’obligo del signor conte di Levenstein resta compito; anzi
vi è sopra avanzo di alcuni di vantaggio. Ma dirò
di più alla Serenità vostra che hieri il Conte ha ricevute lettere da
Amburgh da un altro capitano a chi già haveva data
carica di levar altri trecento fanti, nelle quali gli
scrive haverli già tutti ad ordine per imbarcare; onde
gli ha ispedita persona espressa perché subito se ne
venga, volendo condur anco questi al servitio della
Serenità vostra. Oltre di ciò mi ha detto haver dato ordine
di levar in Amsterdam doicento marinari con disegno
di servirsi di loro in questo viaggio, et, se veranno
a tempo, distribuirli sopra le navi: a fine che in ogni
caso di qualche mancamento de’ patroni di esse
o de’ suoi marinari, possino questi supplir al
difetto, che potesse nascer; et disegna arrivato
a’ piedi della Serenità vostra di offerirle li detti marinari
per la sua armata da mare, havendo anco dato
il carico di essi ad un nominato il capitano Curtlan[o]
huomo proveto nel mare, trovatosi in fattioni, et
che per qualche tempo è stato nel numero de’ 
--- page 038r---
 pirati. Io sono informato, che ’l signor principe Mauritio
nelle guerre passate ha fatto gran capitale di haver
sotto lui di essi marinari, valendosene in terra
per il servitio particolarmente dell’artiglieria; cavando
molto più frutto, et beneficio per il publico da
questi, che da qualsisia altri. Sarà però la proposi-
tione, che farà il signor Conte alla Serenità vostra di queste genti
anco per il servitio da terra; et mi ha detto, che
starà a lei l’accettarle, et quando non se ne compiacci
ho cavato, che disegna valersi di loro per metterli
sopra doi navi, nelle quali è entrato, in parte con
qualche mercante d’Amsterdam, per far, a mio
creder, trafico. Ho scoperto in questo Cavalliere
desiderio grande di servir bene la Serenità vostra, et
l’intentione sua esser di non continuar per poco
nel servitio di lei; ma di starvi molto tempo; et mi
ha di nuovo replicato, che procurerà di conformarsi
in tutto con la volontà delle Signorie vostre eccellentissime, et di
volersi governare tutto al contrario di quello, che
ha fatto il signor conte Gio. Ernesto: aggiungendomi, che 
--- page 038v---
 veniva con doi fini a Venetia. L’uno di obedire, et l’altro
di acquistar honore, et riputatione. Queste parole
le ha proferite sempre et a me, et ad altri, et io pregarò
il signor Dio, che così succedi; et me lo voglio prometter dalla
generosità, che scuopro nell’animo di questo Cavalliere.
Per l’impedimento della nave, che scrissi alla Serenità vostra
la passata settimana haver per mala fortuna dato in terra
et che si ritrova a Embdem per accommodarsi, et perché
l’ultima, che arrivò lunedì in questa fiumara carica
al presente le vittuarie, la soldatesca è necessitata star
tutta ristretta dentro alle altre navi; ma dimani o
appresso dimani si allargaranno; et il signor Conte spera al certo
partir un giorno della prossima settimana, ancorché
non siano venuti li 300 fanti da Amburgh, et non sia
ad ordine la nave, che è a Embdem. Da essa sono già
state levate le artiglierie, et altre monitioni, hoggi si
doveva voltare per veder la falla, et accommodorla.
Questa mattina ha mandati li suoi capitani a tutte le navi
per publicar gl’ordini d’obedienza ai soldati, et come
doveranno li padroni de’ vasselli trattarli per li viveri.

--- page 039r---
Io insto, et solecito quanto più posso, et certo veggo, che ’l
signori Conte non tralascia diligenza; ma la malitia dei marinari,
che non perdono alcuna cosa col star attaccati all’ancora,
supera la solecitudine, et la diligenza, che si usa, et
ancorché lunedì doveva partir al certo da Amsterdam
un vassello con camise, scarpe, calce et altro per
uso dei soldati, sin qui non è arrivato, ma si aspetta di
hora in hora. Io vorrei, che già queste genti
fossero in camino, et così vorrebbono anco li capitani
temendo, che la lunghezza del tempo non causi qualche
inconveniente tra la soldatesca; et perché l’aria
di questo forte, et del porto istesso come grossa, et
salmastra causa delle febri, et la morte di qualche
soldato, se bene doppo che questa levata si trova
qui, che dal principio sinhora corrono doi mesi
in circa non sono morti, che quattro, o cinque, ben
alcuni patiscono come ho detto di febre, et doglia di
testa; et io talhora non sono essente da questa;
ma spero in sua divina Maestà, che mi guarderà da
maggior accidente: perché possi con sanità continuar 
--- page 039v---
 nel mio devoto, et riverente zelo di servir la Serenità vostra.
All’Haya (come mi viene scritto) si publica essersi conclusa in
Francia la pace d’Italia sottoscritta dalli deputati delle
parti interessate; tanto mi scrive anco il signor conte Guglielmo
da Leverden; ma essendo io per benignità delli eccellentissimi signori
ambasciatori in Francia, avvisato, che alla corte di Spagna
era stata mandata la scrittura, et se ne doveva aspettar
la total confermatione, temo dei soliti artificii, et pretesti
et che per ciò non succedi quella quiete publica, et quella
tranquilità, che dalle Eccellenze vostre illustrissime è piamente desiderata
et da me pregata da Dio per sollevo, et servitio di quella serenissima Republica.
Non mi assicuro, che simil voce sia intesa volontieri in questi
stati bramandosi la guerra lontana, mentre massime nell’
intestino vi è il male delle controversie di religione, cosa che
viene stimata da’ più intendenti tener in bilancio la libertà
di questa Republica. Ho avviso essersi il signor principe Mauritio
con il fratello conte Henrico transferito alla Brilla per assister
all’elettione di quel Magistrato.
Li borghesi di Utrechet, ancorché in quella città li signori Stati hab-
bino per le passate sollevationi trattenute sempre 15 compagnie 
--- page 040r---
 d’infanteria, et doi, o tre di cavallaria, havevano in
ogni modo senza auttorità di essi signori Stati descritti da 200
fanti, et fattane mostra, se ben poi, dicono, li habbino
licentiati. Altre città ancora havevano levate genti
et tutte dicevano per mantener il magistrato; ma si
teneva, che questo fosse pretesto, et in essenza fosse
per mantenimento dei partiti di religione, che, come
in sé differenti generano la divisione degl’animi;
onde si teme, che un giorno non succedi qualche mal
incontro a contento di quelli, che amano, et forse fo-
mentano questa disunione.
Alle frontiere delli stati de’ serenissimi arciduchi le compagnie
di cavallaria stano pronte, sentendosi le levate
d’Alemagna andar innanti, et la voce, che si è
sparsa, che la pace d’Italia resti stabilita in
Francia eccita anco a star più avvertiti, temendosi
come ho scritto altre volte, per Giuliers, o per qualche
altra intrapresa. Gratie etc.
Da Delfsil a’ 6 ottobre 1617
di vostra Serenità
humilissimo et devotissimo servitore
Christofforo Suriano

--- page 040v---
Al serenissimo principe di Venetia

