
--- page 001r---
Prima
Serenissimo Principe
havendo ricevute le lettere della Serenità vostra de’ 18 del mese passato
con l’avviso del buon successo alle militie di vostra Serenità nel campo in
Friuli, et nei Carsi lo communicai al signor principe Mauritio, che
lo sentì con particolar gusto mi disse, che se ne rallegrava, et
sperava anco maggiori progressi. Ha mostrato gran desiderio,
che vostra Serenità s’impatronisca della piazza di Gradisca, et mi
ricercò s’ella era ben assediata, ch’era necessario l’accostar-
segli più che fosse possibile con buoni forti, et buone trincere
et in particolar fortificar dall’una, et l’altra parte il ponte
che passa il Lisonzo, et che unisce le forze della Republica
insieme, et andò discorrendo in maniera con haver il
disegno in mano, che ben mostrò desiderio, che tutto passasse
con frutto di vostra Serenità.
Del Conte da sé non mi diceva alcuna cosa. Promosso disse, che non
haveva havuto alcun avviso da lui, et diede segno, che
haverebbe inteso volontieri, che le sue lettere che scrisse al
primo del passato fossero arrivate. Io dissi, che erano
gionte; ma non serviva il tempo della risposta dal campo
né l’Eccellenza sua aggiunse altro.
Se ben si conferma, che ’l Conte habbi ad esser di ritorno qui
per la fine del presente mese (che non è laudato) nondimeno
si spera, che si accommodi a continuar in quel servitio.
Molti de’ soldati hanno fatto scriver, che resteranno
appresso vostra Serenità, et che desidererebbono, che ivi fossero 
--- page 001v---
 ancor le loro mogli. Segno che amano il servitio, et non gli spiace
il Paese, et si laudano grandemente del posto, nel quale sono
al presente.
Non devo a questo proposito lasciar di significar alla Serenità vostra
quello, che m’è stato detto dal signor Brin di Gheldria, et è
che ’l signor Westerool pur di Gheldria deputato anc’egli
nell’assemblea de’ signori Stati Generali si duole grandemente
che essendo successa costì o poco discosto di Venetia
la morte di un suo figliolo, ch’era passato a quel servitio
col Wassonhoven sia stata negata sepoltura al corpo in
luoco sacro non ostante, che si habbi fatta ogni maggior
instanza, et offerta di denari. Aggiunse il Brin che ciò
era contra l’accordato, quando si lasciorono partir le genti
da questi paesi al servitio di vostra Serenità. Io risposi, che mi spiaceva
dell’accidente; ma che non vi era occasione alcuna d’indoglienza
contro la serenissima Republica mentre nello Stato di lei, né in alcun
altro d’Italia è permesso l’interramento de’ corpi in luoco
sacro di altre persone che della religione, che ivi si professa,
che pur praticano tante genti della religione riformata
in Venetia per loro negotii, et non vi è stato mai questo compianto
perché si sa il costume. Ripigliò ma che doverà esser de’
nostri corpi? Bisognerà bene se facessimo aleanza insieme
con la serenissima Republica si pensi bene dal canto nostro, come
havemo ad esser contenti, et come la Republica haverà a sodisfarci 
--- page 002r---
 in questo particolare perché non si potrebbe star così. Noi qui
non riguardaressimo di sepelir un catholico romano nei nostri
cimiterii, et lo accompagnaressimo, l’habbiamo anco fatto
coll’agente del re di Marocco, et pur quello era giudeo
et io risposi, che dove è l’uso non si può negar l’osservanza
ma dove non si accostumano, et non sono permesse certe cose
bisognava haver patienza, et caminar con quei metodi
che sono proprii; che non credevo che fosse stato negato
interramento al detto cavalliere; ma ben, che non si sarà
fatto in luoco, et cimiterio sacro proprio a noi. Non
replicò altro se non, che credeva certo, che ciò fosse
espresso particolarmente nel capitulato col signor conte Gio. Ernesto
et dicendogli c[re]di non, rispose, et però tanto più si
pensarebbe di qua, et doverebbe anco la serenissima Republica
pensarvi. Quando serenissimo Principe vostra Serenità sentisse
di stringer aleanza con questi stati questo è punto
sopra il quale la prudenza sua può ben comprender
che si farà reflesso, et si proporrà per uno degl’arti-
coli principali, che li corpi habbino ad esser sepeliti
in luochi sacri; ma credo bene, che si contenterebbono
di una piazza a parte in luoco decente, come mi par
che si accostumi con altri anco della religione riformata.
Non lasciando anco di riverentemente dirle, che a proposito
di questo incontro si è di più messo a campo essersi osservato 
--- page 002v---
 niente meno col Wassonhoven, il che tutto ho stimato degno della
notitia della Serenità vostra.
Sabbato, che mi trovai col signor Principe mi confermò le levate
che si facevano in Alemagna, et questa mattina, che l’ho veduto
per saper il certo dell’avviso, che si haveva sentito di certa
rotta data da’ corsari a’ Spagnuoli, come intenderà la
Serenità vostra m’ha riconfermate le medesime levate del baron
d’Anolt, del conte di Fristimbergh, et altri, et il baron
di Kessel mi scrive, che hanno havuta la piazza
mostra nell’Alsatia. Anco da Brusseles ho li medesimi
avvisi, et il Pasini mi dice confermarsi che siano per
Germania; ma che il Re catholico esborsi il denaro
il che fa congieturare, c[h]e serviranno per il re di
Bohemia.
Quello che scrissi riverentemente alla Serenità vostra la passata settimana
haver inteso dal baron di Kessel ho avviso dal
Pasini esser successo, che don Pietro facesse molti giorni
sono l’instanza di haver li 25 huomini per compagnia
et fu avanti la resa di Vercelli; et gli fu risposto
che era impossibile il sodisfarlo senza gran pregiudizio
di sue Altezze ma che volendo si sarebbono levati di nuovo
4000 fanti, et 600 cavalli; et fu quand’io scrissi
che havevo inteso, che si vociferava, che si dovesse
far nuova levata per Italia.

--- page 003r---
Ho inteso, che ’l duca Giulio uno de’ fratelli del duca di Wir-
tembergh habbi havuta carica di 4000 fanti, et
cinquecento cavalli dall’arciduca Ferdinando; che ’l fratello
non gliel’haveva potuto impedire per essersi ultimamente egli et
li fratelli parteggiati; ma che si credeva però, che per
quest’anno non farebbe la levata.
L’ambasciator di Francia, ch’è a Brusseles publica per fatta la pace
in Italia, et l’assicura per certissima; et qui si promettono
il medesimo venendo scritto essersene molto alle strette;
ma qui si teme, che la Francia vogli necessitar il signor
duca di Savoia a condescender a qualche partito
non molto proprio al suo, et al commune servitio
della libertà d’Italia.
Il signor di Monthou arrivato ad Heidelbergh ha scritto, che
ivi trovava l’ordinaria buona dispositione, ch’era
per passar al duca di Sassonia; ma temeva grandemente
che ’l congresso dell’Imperatore et delli arciduchi havessero
contaminato quel Principe, in maniera, che non se ne
potesse prometter per sua Altezza alcun frutto, che però
non poteva far di meno di essequire. Altro non
aggiunge del particolar del congresso sudetto, se non
quanto si è tentato di matrimonio tra la vedova
duchessa di Sassonia, et il re Ferdinando non
ostante l’impedimento della religione dal canto 
--- page 003v---
 di lei: perché tutto si faceva per obligar il re di Danimarca
fratello, et il re d’Inghilterra et il duca di Bransvich
che hanno le sorelle; ma maggiori, et più fondati particolari
haverà di già vostra Serenità havuti dal proprio luoco.
Hieri per via di Amsterdam si è qui inteso, che una buona
mano de’ vasselli de’ corsari uniti con altri di Barbaria
del vice re d’Algieri habbino incontrato 1[….] navi
di questi paesi di quelle che furono già arrestate
dal re di Spagna. Sopra le quali vi era la condotta
dicono di più di tre milla fanti spagnoli destinati
per Italia, tre di essi vasselli sono stati gettati a fondo
un’altra parte di essi sono stati tagliati a pezzi,
et fatti schiavi da mille quattrocento: il contento
è stato grandissimo di questo avviso, che mi fu detto
particolarmente da sua Eccellenza; ma se sarà vera la sudetta
rotta vostra Serenità ne haverà maggiori particolari da altra
parte. Qui è tenuto per verissimo perché anco il desiderio
ha parte nel prestar la credenza. Gratie etc.
Dall’Haya a’ 5 settembre 1617
di vostra Serenità
humilissimo, et devotissimo servitore
Christofforo Suriano

--- page 004r---


--- page 004v---
Al serenissimo principe di Venetia
prima

