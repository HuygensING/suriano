
--- page 261r---
Prima
Serenissimo Principe
dissi riverentemente alla Serenità vostra colle mie dei 14 (delle quali qui
aggiunta è la replicata) che l’incontro degl’accidenti, che
correvano, et che di giorno in giorno sopravenivano
mi portava in lungo la risolutione dei signori Stati per l’
apparecchio delle navi; et hora le aggiungo, che non
poteva riuscirmi la congiontura peggiore di quella, che
è al presente per apportar dilatione, a dilatione, stante
quello ch’è seguito doppo come intenderà la Serenità vostra.
Fin lunedì passato volsero aspettar li signori dell’amiralità
di Zelanda, da’ quali hebbero quel giorno lettere,
che non sarebbono venuti, temendo, perché cominciava
a gelare, come ha fatto, di esser qui sequestrati;
onde il martedì hebbero ordine le amiralità di questa
provincia di Holanda da’ signori Stati di pigliar per
mano il negotio di vostra Serenità, et veder quello, che si potesse
fare, perché ella restasse servita.
In un istesso tempo, essendo ritornato qui d’Inghilterra l’ambasciator
straordinario di Svetia, rinovò con grande efficacia gl’ufficii,
perché risolvessero questi signori di assister al suo Re 
--- page 261v---
 ricercando aiuti per mar, et per terra, communicando
gl’avvisi, che teneva, che ’l figliolo del re di Polonia
si avanzava nel Paese del Moscovita con certo, et
sicuro sospetto, che fosse fatto piedi in quella parte
per invader poi commodamente contra il suo Re, il che
da qui non poca molestia per quello, che hanno pene-
trato che questo Ambasciatore sia rivenuto d’Inghilterra con sole
parole di cortesia senza alcuna sicurezza da quella
Maestà; se bene egli va publicando, che ha havute pro-
messe molto sicure per servitio del suo Principe.
A questo particolare si aggiunge (ch’è quello, che più importa)
il proprio bisogno, che hanno questi signori di armar necessa-
riamente contra li pirati, essendo venute questa setti-
mana nuove molto fresche del danno, che vanno del
continuo facendo li corsari, rubando li vasselli di questo
Paese, et fino a quest’hora il danno è di 25 et più navi
con carico di mercantie di molto prezzo, et gl’interessati
mercanti esclamano, et cridano facendo di nuovo
importune instanze alli signori Stati perché armino contra 
--- page 264r---
 detti pirati, et già par che vi sia risolutione chiamar
da’ vinti in trenta vasselli, il che ha data materia di gran
reflessione per il presentaneo necessario bisogno del Paese, et
insieme ha causato, che si differisca anco divenir a quella
risolutione, che con tanto desiderio, et patimento di
animo aspetto per servitio di vostra Serenità vedendo, che si porta
il tempo innanti, et oltre gl’accidenti, che mostrano
esser la propria causa della dilatione entro in qualche
sospetto, che si vorrebbe pur in tanto vedere se viene risposta alla loro scrittura, non ha fondamento
il mio sospetto se non nell’imaginatione per qualche
concetto, che è stato detto di questa natura, o se la Republica \ dasse qualche buona risposta alla nostra scrittura si
farebbono pur bene le cose.

Venerdì, et hieri erano appuntati dal Presidente anco a
mia particolar instanza per sentir li signori dell’Amiralità
et risolver per venir all’essecutione; ma avanti hieri
fu rubbato il tempo da’ negotii del Paese in queste 
--- page 264v---
 dissensioni di religione, et hieri dall’audienza, che hebbe
l’ambasciator d’Inghilterra per quello che intenderà la Serenità vostra nelle
seconde.
Per dimani mi è stato promesso, che si troverà tempo d’entrar
nel negotio, et poi subito meco in trattatione per ispedir le
cose quanto più presto. Io hoggidì sarò con quelli
di Grunighen, che presiederanno, et insterò con ogni
maggior efficacia. Mi è tuttavia confermato
esservi ottima l’inclinatione che vostra Serenità sia servita, et
bene; ma s’iscusano con questi affari che toccano al
generale, et particolar del Paese, et sono in continue
assemble. Et li signori Stati non è sì tosto spuntato il
giorno, che si riducono per dar così tempo alli deputati
di Holanda di poter intervenir anco nella Congregatione
della provincia, et usciti questi; ancorché restino
gl’altri si tratta, et si parla; ma non si termina o con-
clude alcuna cosa, il che dà materia di discorso, parendo
che questa provincia sia la sola, che vada dirigendo le
cose tutte.

--- page 265r---
Ho penetrato, che da questi signori dell’Amiralità se saranno depu-
tati da’ signori Stati per trattar con me, o se verranno dei
medesimi dei signori Stati mi sarà proposto la compreda dei vasselli
stimandolo essi maggior vantaggio della Serenità vostra; o non
li comprando, che io habbia a far la sicurtà del rischio
perdendosi non per fortuna, o altro accidente di mare;
ma combattendo in servitio di vostra Serenità. So che queste
doi cose particolarmente mi saranno proposte poiché già ne
ho havuto motivo dal signor Bernvel, al quale quanto alla
compreda risposi, che non tenevo alcuna commissione
et egli mi replicò (come anco da altri mi è stato detto)
che si lascierà a buon piacer della serenissima Republica
l’appigliarsi all’uno dei doi partiti o di compreda,
o di noleggio; in tanto però non si lascierà di prepa-
rarli con ogni celerità. Et quanto alla sicurtà
l’uso delli signori Stati quando si servono delli altrui
vasselli è che assicurano li compartecipi, et credo
che per haverli ad honesto prezzo, et con vantaggio
di vostra Serenità mi bisognerà farlo: tuttavia mi regolerò 
--- page 265v---
 sul fatto.
De’ vasselli proprii dei signori Stati stante il bisogno, che
questi ne hanno per sé stessi temo, che non ne potrò havere
ma non lascierò di tentare, che me ne sia dato qualcheduno
più tosto per capo di riputatione, che perché non speri
di esser ben provisto anco delli altri de’ quali li detti
signori dell’Amiralità intraprenderanno il provedermene.
Ho saputo che ’l signor principe Mauritio, col quale doppo
che si è ritornato mi sono trovato doi volte, ha eccitati
li detti signori et detto loro, che doverebbono dar dei vasselli
da guerra del Paese, ma essi se ne sono escusati per la
causa sudetta.
Non devo tralasciar di dire alla Serenità vostra un concetto che
passa qui per la mente, affineché ella me ne dica il
suo senso, essendo punto stimato da me molto essentiale,
et continuando la guerra per mare mi par che
non potrà se non riuscir di servitio a vostra Serenità
et è, esservi pensiero di commandar ai vasselli di
guerra, che per tempo stanno alla custodia contra 
--- page 266r---
 corsari dallo stretto verso il Mediterraneo il luoco di
ritornar a rinfrescar, et calaffatar li vasselli in
questi paesi passino a farlo nei porti di vostra Serenità
presuponendo, che sin là li sarà più commodo il
camino. Io destramente, non mostrando affetto fomenterò
il concetto sino che mi venga altro ordine dalle Signorie vostre
eccellentissime o di non eccitar, o di operar vivamente che si faccia
et che vi si aggiunga qualche commissione di servir
occorrendo vostra Serenità del che starò attendendo li suoi
commandamenti.
Parlò il signor principe Mauritio, come mi haveva promesso
di fare col governator di Nimeghen per il soggetto da condur
li ottocento, o mille fanti, et promise di scriver a
Lieges a persona a lui nota, et di mandarla qui
come mi ha detto l’Eccellenza sua et l’istesso Governatore ha a me
parimente scritto; onde ancora sto in espettatione di
questo. Intanto ho al presente ogni dì qualcheduno
che mi si offerisce per capitano, et anco di quelli, che sono
stati al servitio di vostra Serenità, et mi regolerò secondo che 
--- page 266v---
 sarà stimato da sua Eccellenza il meglio.
È domenica, et già passato il mezogiorno né ancor compar
il messaggiero ordinario, et lo bramo per esser tanto più
avvertito dai prudentissimi avvisi della Serenità vostra. Gratie etc.
Dall’Haya a’ 21 genaro 1618
di vostra Serenità
humilissimo, et devotissimo servitore
Christofforo Suriano

--- page 267r---
Cut page

--- page 267v---
Cut page

--- page 268r---


--- page 268v---
Al serenissimo principe di Venetia
prima


--- page 262r---


--- page 262v---
Blank page

--- page 263r---
Blank page

--- page 263v---
Blank page
