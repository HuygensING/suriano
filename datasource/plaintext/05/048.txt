
--- page 283r---
n° 3 fin n° 4
Serenissimo Principe
dalli 18 del passato, che sono scritte le lettere della Serenità vostra
fino alla meza notte delli 29 è stato in viaggio monsignor
Pasqualin Zupponi corriero trattenuto dai giacci, et dal mal
tempo, che nella presente stagione assedia questo Paese;
et sabbato hebbi le replicate di queste, et altre de’
19 con diversi avvisi per mia informatione.
Con dette lettere de’ 18 hebbi la dichiarazione della volontà
dell’Eccellenze vostre sopra quei particolari, che con le mie dei 2
pur del mese passato riverentemente ricercai.
Come scrissi con quelle n° 1 fin n° 2 delle quali haverà la
Serenità vostra qui aggiunta la replicata li signori delle Amiralità
comunicarono col signor principe Mauritio il loro parere
sopra il maggior servitio, che la Serenità vostra potesse ricever
dalla condotta dei dodici vasselli toccante il Commendatore
o Amiraglio, che li guidasse. Io prima della venuta
del corriero ero stato con sua Eccellenza la quale fece ben reflesso
sopra quanto gli dissi; ma in ogni modo mi considerò
che vostra Serenità non sarebbe stata mai servita, se non
haveva un capo, che conducesse la flotta; et fondata
sopra li miei ufficii moderò in diverse parti l’avviso
delle Amiralità, et doppo haverlo essi mostrato in
scrittura alli signori Stati, che laudorono, et confermerono
il parere per buono, et che così doveva farsi venero
per nome di essi a conferirmelo: et io havendo 
--- page 283v---
 havuta la commissione, che dovesse l’Amiraglio, o suo Vice
amiraglio, et li capitani tutti indiferentemente obedire dissi a detti
signori questo, et le altre conditioni con che desiderava vostra Serenità
che si conducesse questa levata stando saldo in questo; ma
essi dall’altro canto mi fecero di quelle considerationi, che
precedentemente ho scritte a vostra Serenità, che certo il suo servitio
non comportava, che non vi fosse uno, che dirigesse gl’humori
della Natione o più tosto di questa gente di marina,
che in ogni modo et il capo, et li capitani erano in obligo
di obedire ai commadamenti del Generale, o di altri rap-
presentanti vostra Serenità a chi ella o il medesimo signor Generale
havesse dato carica di commandarli: et si fermorono
un pezzo disputando meco sopra questo punto, nel quale
io pur con ragioni proprie andai tentando di rimoverli
ma sempre tornavano al medesimo, che il servitio di
vostra Serenità non sarebbe stato fatto, che questa Natione vuol
haver uno de’ suoi, che porti la parola, et senza si correva
assolutamente ad ingolfarsi in un mar di disgusti, et in
fine mi dissero, che quando si havesse pensato altrimenti
sicuramente non si haverebbono havuti di quei capitani che
speravano di trovar buoni, et esperimentati; così
andorono discorrendo, et replicando, et mi lasciarono
la scrittura per considerarla. Et doppo havend’io
parlato col signor principe Mauritio, come innanti feci anco 
--- page 284r---
 col signor Bernvel ambidui stetero sul medesimo piede, che se
vostra Serenità voleva haver servitio et obbedienza, che era il punto
principale, per il quale haveva fatto ricorso ai signori Stati
bisognava tenir questa stradda, che è quella, che osser-
vano loro medesimi mentre spediscono vasselli di guerra
et ancorché vi sia con essi l’amiral o di Holanda, o di
Zelanda principali gentilhuomini sempre vi è uno dei
capitani, ch’è direttorio nell’armata, et che per parte
del detto Amiraglio commanda agl’altri, et tanto mi
fu riferto, che sarebbe quando fosse in mano l’istesso
principe Mauritio, ancorché habbi qui il titolo di
grande amiraglio.
Tornorono a me li deputati sudetti per stabilir questa
scrittura, et quanto io me mostravo renitente per
procurare di ridurla al segno che vostra Serenità mostra
desiderare nelle lettere sue ultime, et precedenti, tanto
essi ( parlando sempre per nome dei signori Stati stavano
fermi in dire, che tutto era a servitio di lei:
onde non ho potuto fare, che procurar l’alteratione,
che vostre Eccellenze vedranno nelli aggiunti fogli. In uno è
la copia di quella che essi signori delle Amiralità havevano
portata ai signori Stati, nell’altra l’alterata con me, et nel
terzo d’una, et l’altra insieme per maggior commodo di
quelli dell’Eccellenze vostre che havessero gusto di vederla.

--- page 284v---
Nel primo capitolo si esprime il parer delle Amiralità, che vi sia
un capo. Il secondo mi par che conformi quanto al
sottomettersi al commando il capo, li capitani et marinari con
il senso di vostra Serenità. Per il terzo non ha il Commandatore
ad haver nel Consiglio da guerra voto deliberativo, ma dirà
solo il suo parere per quello tocca a questi vasselli ( capitolo
posto per honore. Et a questo proposito le dirò quello, che
mi è stato affermato, che quando il principe Guglielmo
di Oranges padre di sua Eccellenza haveva a far qualche impresa
in mare chiamava in Consiglio di guerra tutti li capitani
de’ vasselli, et anco degl’istessi principal marinari, et
voleva da loro il suo parere, et così l’istesso signor principe
Mauritio mi ha detto, che osserva nelle occasioni. Il quarto
et quinto capitolo par bene che contengano un non so
che di auttorità; ma questa resta soppressa dal sottomettersi
a rappresentanti la Serenità vostra et insieme, che possino darsi
et rivocarsi la commissione qual si sia volta, che parerà
a quel rappresentante o governatore che sarà nella nave, et
nel combatter et per poterla guidar a modo loro per
far ben il servitio non vorrebbono esser impediti doppo
l’assoluta commissione di dar battaglia; come anco l’inten-
de questo per il castigo a’ marinari da essequirsi dal capitano 
--- page 285r---
 conforme alle regole, et ordini, che hanno, et giureranno in
questo proposito. Per il sesto, et ultimo parmi cosa non
fuori di ragione, che l’ufficio vacante sia dato ad uno di
nave conosciuto sufficiente. Ma spero tutti questi capitoli
con destrezza moderar in parte ancora a vantaggio di
vostra Serenità.
Io presupongo che oltre l’uso habbino dato anco materia a
questo le lettere scritte qui da qualcheduno, che li marinari
o patroni dei vasselli, che sono in servitio della Serenità vostra
siano poco contenti scrivendosi in sostanza questi
particolari concetti; che sono strapazzati dai governatori; che
sono sopra li vasselli, li quali non sano della marinarezza
et pur la vogliono commandare; che non intendono il
mestiero, et vogliono, che anco gl’altri manchino; che
quando sono stati in fattione o sia la tema, o la poca
volontà di combatter hanno cercato d’impedirlo con
gran diservitio della Republica, et di reputatione del Paese,
et della Natione; che se si havesse voluto si haverebbe
potuto batter di maniera lo Spagnuolo, che sarebbe
restato confuso, et rotto. Simili concetti sono stati
scritti credo da quel Console; ma certo anco da altri
della Natione, et mi fu comunicato dai signori dell’Ami-
ralità quel tanto, che ha detto senza nominarmi chi,
et ciò da pochissimo gusto per l’impressione, che riceve la

--- page 285v---
Natione, che li suoi non siano lasciati far bene et siano mal
trattati, come dicono le lettere. Et tanto più confermo in
questo; quanto che uno di questi giorni, stando con sua Eccellenza
ella mi disse ridendo bisogna che quelli governatori, che sono
nelle navi si mostrino galanthuomini coi nostri marinari,
li accarezzino, et si faccino poco meno che compagni con essi
perché si faranno poi far tutto quello, che si vuole; et se vi
fosse della birra per farli un prindes tanto meglio
si farebbe il servitio: perché questa è l’anima dell’Holanda
tuttavia tanto anco si farà col vino. Et aggiunse
io me li tengo cari: perché cavo nelle occasioni gran frutto
da essi. Non è solito il signor Principe parlar a caso; onde
il dar ordine, che si facci buona ciera a questi marinari sarà
effetto della prudenza di vostra Serenità, et tanto più, che questi
concetti non mi sono stati detti dal solo signor principe Mauritio
ma da alcuni dei signori Stati ancora, che tutti parlano della
stessa maniera, et io non manco di dire esser certo, che
quei signori che sono deputati sopra le navi usavano
discretezza; ma che gl’huomini erano un poco rozi,
et alle volte ostinati; m’è stato risposto che non si
poteva negare; che però bisognava haver tanto
più flemma mentre si vedeva, che altrimenti non si poteva
guarire l’humor peccante della Natione.
Credo che ’l Chercoven sarà uno de’ capitani, et capo di 
--- page 286r---
 questa condotta. Sarà nominati a’ signori Stati, et a sua Eccellenza con cinque
o sei altri dell’Amiralità per questa carica, et l’Eccellenza sua me lo
ha lodato assai. Et pare a me esser huomo molto discretto
et modesto. Ha la lingua italiana, la francese, la spagnola,
et la naturale del Paese.
Doppo spedito questo punto colli signori delle Amiralità essendo qui
venuto il Calandrini feci far loro assegnamento di cento
milla fiorini, che tanto ricercorono per poter con questi
dar caparre per aprestar le navi, far provisioni de’
viveri, che tutto anderà a conto di mesate, et dissi che per il
resto, che havesse bisognato haverei prima del partir
dei vasselli proveduto. Essi mi fecero instanza
di prometter per il pagamento alli compartecipi dei vasselli,
et alli marinari; perché haverebbono voluto gl’uni, et
gl’altri al certo haver la parola dai signori Stati, et ciò
mi chiesero in conformità dell’ordine, che tenevano da essi
il quale mi mostrorono. Così si usa in questo Paese, et qual
si sia ambasciatore, et ministro di Principe conviene passar
per questo mezo di promessa; ma essendo queste ami-
ralità particolari magistrati stimai di più riputatione
far la promessa in forma di propositione a’ signori Stati, che
se ne contentorono; se ben prima tentati di non farlo
parlandone al signor Bernvel; egli però mi disse, che
bisognava accomodarsi all’uso del Paese, et non mi 
--- page 286v---
 doveva parer strano. Il contenuto non è che promessa
di proceder li centomilla fiorini, che per il resto, che
bisognerà sarà provisto, et quanto alla parola che daranno
occorrendo, io li haverei sollevati della maniera, che
desideravano prima del partir delle navi, che così hanno
voluto. Il disputar qui di certe cose non vale, et mass(im)e
in questo particolare nel quale so esser mente di vostra Serenità che ’l
Paese non patisca: onde da lei attenderò quanto si com-
piacerà di ordinarmi sopra questo particolare sollevar dalla
parola li signori Stati.
Li detti dell’Amiralità havute le sue commissioni partirono
domenica per andar a far la preparatione de’ vasselli li quali
saranno dai doicento fino ai 300 lasti, et più ancora.
Io spero che vostra Serenità sarà ben servita, et procurerò che le
stime di essi siano leali. Le faranno far le Amiralità
et io ancora li farò vedere, et altrettanto farò per le
artiglierie.
Per il numero de’ marinari farò levar quanti saranno stimati
necessarii per un vassello secondo la portata di esso.
Finhora l’ordine è di levarne in ragion di cento per
vassello, et si anderà alterando se sarà necessario.
Haverò mira nel fermar li contratti di noleggio di* noleggio*
a tutto ciò, che occorre per il rischio de’ vasselli, li quali
saranno dati dalli patroni senza metterli su alcuno 
--- page 287r---
 de’ suoi, né vi saranno che li capitani et marinari, che
saranno dipendenti dalla Serenità vostra sotto il giuramento, et obligo
a lei: onde doveranno haverne la debita cura, et tanto
più si stima di suo vantaggio il comprarli. Et quella
sicurtà, che farebbe il mercante vostra Serenità saputo il prezzo
del vassello potrà farla far lei, o di là o qui come
stimerà meglio fine che arrivino a Corfù, o all’obedienza
dell’eccellentissimo signor General o per quello di più, che a lei parerà
proprio perché li vasselli saranno come suoi, et dati alla
sua dispositione.
Nel resto dei punti espressi nelle lettere sue, et nelle
informationi havute a’ quali haverò particolar mira
sia certa che userò ogni diligenza perché resti servita.
Par ad ognuno, che io habbi da questi signori ottenuto assai
et massime nell’interessarsi all’aprestamento di questi
vasselli con dar commissioni alle sue Amiralità; et certo
segni di affettione, et buona volontà ne ho ogni di
maggiori. Qui aggiunta sarà la traduttione della
detta commissione, la quale è stata anco più ampla
in voce; et sono partiti li deputati con le mie ancore
in generale havendoli io giovedì convitati (così volendo
l’uso del Paese altrimenti è fatto niente) et furono in
numero di undeci con monsignor di Obdan amiral di Holanda.
Credo che ’l tempo per la condotta non potrà esser meno, che 
--- page 287v---
 per sei mesi, et dar tre mesi anticipati.
Se la dilatione mi habbi tormentato lo lascio considerar
alla prudenza della Serenità vostra, et hora fornito questo mi
travaglia il veder il giaccio, che si va sempre facendo
maggiore; temendo grandemente, che sia per impedir il doppiar
et accommodar de’ vasselli. Ne veggo di poterli havere
più presto del marzo. Ancorché fossero stati noleggiati
prima, et nel principio del mese bisognarebbe con la spesa
delle genti star a discrettione della stagione, che si
adolcisse: perché tutto il Paese resta al presente sequestrato
nel gelo.
Al Calandrini di Amsterdam ho fatte lettere di cambio di vin-
ticinque milla ducati sotto questo giorno, et doveranno
a uso esser pagate in banco al monsignor Melchior Noirot a’
5 di aprile prossimo.
Temo grandemente che haverò strettezza di cambio rispetto
ai tanti fallimenti successi in Amsterdam per la caduta del
Quingetti, che ha fatto cader anco degl’altri. Sia però
sicura la Serenità vostra, che procurerò ogni suo maggior vantag-
gio; ma sia detto riverentemente troppo che vostra Serenità potendo
avanzar sette per cento nel rimettermi il denaro lasci
di farlo, che riesce con perdita poi di più di dodici
per cento; et so di haverglielo altre volte significato
per quel riverente zelo, che porto al publico servitio. Gratie etc.
Dall’Haya a’ 5 febraro 1618
di vostra Serenità
humilissimo et devotissimo servitore
Christofforo Suriano

--- page 288r---


--- page 288v---
Al serenissimo principe di Venetia
prima
n° 3 fin n° 4

