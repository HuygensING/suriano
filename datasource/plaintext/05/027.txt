
--- page 166r---


--- page 166v---


--- page 167r---
Blank page

--- page 167v---
Blank page

--- page 168r---
Serenissimo Principe
se bene lunedì passato con le lettere mie prime inviai
alla Serenità vostra la risposta delli signori Stati Generali alle mie
propositioni et quanto havevo cavato
dal particolare toccante il desiderio, che si ha da questa
parte di unirsi con la Serenità vostra: in ogni modo ho stimato
bene d’inviar colle presenti la replica delle medesime lettere et
risposta. Sarà anco aggiunta la traduttione
dal fiamingo dell’aleanza, che questi signori hanno con le
città ansiatiche per quelli delle Signorie vostre eccellentissime che havessero
curiosità di veder il termine, et la forma con che è detata
et si presta il giuramento; come anco per li titoli, che si dano
ai signori Stati Generali. Ho tentato di haver quelle di Francia, et d’Inghilterra, et
sono dietro, se potrò haverle, le manderò.
Ma scrissi riverentemente alla Serenità vostra in
sostanza il loro contenuto. Di questo negotio di
aleanza non me n’è stato più espressamente
parlato da alcuno; ben essendomi trovato
col signor Vandermil, mi adimandò quando mi
sarebbe venuta la risposta, et fece il
conto, che non poteva esser, che per la metà
in circa del mese venturo; 
--- page 168v---
 et mi parlò con i
medesimi sensi del signor Bernvelt, et di lui, che
haveva fatto per il passato.

Io non puote vedere il signor principe Mauritio, che
dopo l’ispeditione dell’ordinario passato. Sua Eccellenza si
compiacque, che li signori Stati si fossero aperti
della maniera, che havevano fatto; dicendo
credo, che anco prima ciò sarebbe seguito,
se questi intricchi di religione, et di
contese non l’havessero vietato; et reppli-
comi de’ concetti; che anco altre volte
mi ha detti, et io ho significati a
vostra Serenità, che l’unione sia il vero
rimedio per ostare all’inimico commune.

Trovai l’Eccellenza sua assai imersa nei pensieri per questa contesa
nel Paese, et mi disse, che sperava pure, che in fine
si troverebbe rimedio; ma il signor conte Guglielmo mi conferì
avanti hieri, che temeva, che ne anco in questa
Congregatione Generale dell’Holanda si fosse per terminar
il negotio perché le parti stano dure, et constanti
et non era possibile trovar così tosto una modificatione
propria.
Hieri solamente hanno cominciato a ridursi li deputati delle
città di questa ia nella cui assemblea si
sono trovati il signor principe Mauritio, et il detto conte

--- page 169r---
Guglielmo.
Doppo che il signor Bernvel ritornò all’Haya non è uscito, che
da quattro, o cinque giorni in qua
andando nell’assemblea
dei Stati, et nel consiglio di Holanda; et questo si aspettava
che facesse, non volendo entrar in alcun congresso publico,
che prima la più gran parte dei deputati della ia
non fossero ragunati. Hora si starà a vedere quello
ne seguirà, poiché nella ragunanza di detta provincia
dicono, che la più gran parte de’ voti sia del partito
degl’arminiani, che vuol dire del signor Bernvel; ma in
ogni modo gl’altri si fano forti, che non sia per succeder
cosa alcuna a contento di quelli.
Par che quelli della medesima ia di Holanda
siano risoluti con le adherenti di non proceder più oltre
a sodisfattione del signor ambasciator d’Inghilterra di quello, che si è
fatto con la supressione, et difesa della vendita del
libro contra la sua espositione dicendo, che tanto deve
bastare, et se bene mostrano le quattro ie
che vorrebbono, che l’Ambasciator havesse sodisfattione
nella sua instanza: tuttavia le altre tre stano
ferme, che non se ne facci altro; dicendosi di più, che
il far proclama in questa materia, il voler, che si
abbrucciano libri, et cose simili, sia un non so che, che 
--- page 169v---
 habbi del termine d’inquisitione: nome odiosissimo in questi
paesi; et che per essa in gran parte si sono sottrati dall’obe-
dienza di Spagna; et però non vogliono, che si metti a campo
cosa, che possi dar sospetto, riuscir di mala consequenza,
et possi causar qualche poco buona impressione nell’animo
del popolo, al quale si studia di non dar alcuna minima
causa di disgusto per non moverlo in humore. Di queste,
et altre cose si vano dicendo da quelli, che tengono il partito
arminiano. Non cessa però l’Ambasciatore di tentar l’essecutione,
et in sino parla in termine di protesto; ma le dette
ie di Holanda, Ourisel, et Utrechet si fermano
nel loro proposito; pensando, oltre quanto è detto,
che se passassero a maggiori dimostrationi sarebbe un
debilitar, o più tosto infringer la loro causa; et si fon-
dano, che espressamente la propositione dell’Ambasciatore non sta
sul generale; ma condescende al particolar contro arminiani
chiamandoli seditiosi, et tumultuarii; et che parli
assolutamente dello stabilir l’opinione di Gomaro.
Udendo l’Ambasciator questi sensi (et negatione tanto maggiore)
ancora si fa il suo disgusto.
Tra queste truppe francesi si sente qualche indoglienza
di esser mal pagate. Vorrebbono bene che sua Maestà christianissima
non le lasciasse senza li loro ricapiti; ma dall’altro canto 
--- page 170r---
 considerano, che havendo li signori Stati nelle guerre passate havuta
tanta, et sì grande assistenza dalla corona di Francia come
si sa doverebbono mostrarsi pronti a sodisfar al presente in
ricompensa, essendo sicuri, che stabilite il Re le cose in casa
sua contribuirà intieramente al debito, che haverà fatto con
queste ie: ma anco qui il peso li fa risentire
et si aggravano di dover continuare a sodisfar ad un
obligo, nel quale si è posta la Corona di mantener
queste sue truppe a difesa del Paese.
Sono ritornati diversi, che hanno servito vostra Serenità in Friuli
et in particolare il capitan Seiton Scocese, ch’è stato del
numero dei riformati dal già conte Gio. Ernesto è venuto
a visitarmi, et meco si è doluto della riforma fatta
et che a lui habbi toccato questo incontro, dicendo
esser riuscito contra suo gusto perché desiderava servir
ancora la Serenità vostra; ma più, che li dispiaceva, che
meno era stato ringratiato della buona volontà, che
haveva mostrata nel servirla. Io ho usato con lui
quei termini di complimento, che ho stimati proprii
per renderlo. Quanto mi è stato possibile contento
et sicuro, che nelle Signorie vostre eccellentissime sarà sempre viva
la memoria di chi l’ha servita. Non vi è pur uno
che dica altrimenti se non che vostra Serenità ha pagato molto 
--- page 170v---
 bene; ma che è mal servita per mancamento d’ordine,
et difetto di poco buona intelligenza tra i capi: concetti vecchi
et già intonati più volte da questa parte. Spero che la Serenità vostra
coll’aiuto di sua christianissima Maestà hora ne sarà libera colla pace.
Non è partito ancora il conte Gio. Casimiro di Levenstein, et già
poco mi ha fatto dire, che questa sera vuol venire a cena
con me per prender licenza, et andarsene diman mattina.
Per quanto ho potuto penetrare parmi, che habbi tentato
appresso il signor principe Mauritio di haver promessa di una
compagnia di cavalli in questi paesi; quando sia costì
terminata la guerra, et che habbi havute più buone
parole, che certezza. Havendo col mezo del Quingetti
prima che falisce havuta una lettera di cambio di mille
ottocento fiorini da pagarseli in Colonia, accordata con un
altro mercante, che glie l’ha confirmata doppo ’l fallimento
sudetto, mi viene detto, che, essendo senza denari, come
era anco l’altra volta, che fu qui, ha mandato a Delft
per procurar di cavar di là il denaro con perdita di qualche
summa a fine di potersi disempegnar dall’hosteria.
Il Quingetti sta ancor retirato, et il Vandembergh prigione, et li creditori del conte di Levenstein sperano tuttavia
che vostra Serenità non haverà esborsato alcun denaro col successo
di questi intrichi; così esser essi un giorno sodisfatti

--- page 175r---
Non accusai col passato dispaccio ricevuta di lettere della
Serenità vostra non me ne havendo portato il messaggiero d’allhora
né quello di questa settimana è ancor comparso.
A vostra Serenità, et alle Signorie vostre eccellentissime con ogni più vivo affetto augu-
ro felici le santissime feste del Natale; et felicissimo l’ingresso
dell’anno nuovo a grandezza, et essaltatione maggiore di
quel serenissimo Dominio. Gratie etc.
Dall’Haya a’ 9 decembre 1617
di vostra Serenità
humilissimo et devotissimo servitore
Christofforo Suriano

--- page 175v---
Al serenissimo principe di Venetia


--- page 171r---
In lettere dell’Haya di 9 decembre 1617
L’accordo delle città ansiatiche con li signori Stati Generali
de’ Paesi Bassi
Li Stati Generali delle Provincie Unite de’ Paesi Bassi etc. fanno sapere
a qualunque si sia a cui appartenirà, che fra loro, et il commune
da una parte; et l’honorevoli città ansiatiche dall’altra è stata
firmata un’aleanza, et amichevole accordo del tenore, che
segue di parola in parola.
Si come per tempo imemorabile appartengono alla general Aleanza
ansiaticha non solamente le città orientali sopra il mare di Levante,
con le dipendenti di Wezel, Oder, Elbee, et Weeser; ma
similmente molte città de’ Paesi Bassi del Mar settentrionale, et
meridionale, et insieme le contigue della Mase, Wale, Reno,
Issele, et altre acque, et fiumi, che entrano nel Mar settentrionale,
et meridionale, che sono state con le altre in una stabil unione,
et amicitia, et hanno unitamente ottenuto per meriti, et contratti
diverse imunità, dritti, et privilegi dentro li regni circonvicini,
et molti altri paesi; così le medesime di commune consiglio, potere,
et forza alcuna volta con armi difensive si sono difese, et
conservate nel suo esser, ancorché le città ansiatiche dei Paesi
Bassi per corso di tempo, et lunghe guerre, altre per qualche mal
intendente nelle concorrenze delle communi città ansiatiche
interessate, che fanno insieme, come anco per esser impedite
dalle lor proprie gravezze non hanno potuto contribuir all’
impositioni della commune aleanza, et ciò ha causato un
rompimento, et departimento d’insieme da qualche lor
vicini; da che n’è nato, che sono stati interessati, et han ricevuto danno
nella libera navigatione, comercio, et trafico; et in
altre sono stati mal trattati. Hora sono stati mossi, et
necessitati consigliar con qual mezo, et via (appresso Dio) po-
trebbono oviare al mancamento et mantenir, et stabilire la loro 
--- page 171v---
 commune franchigia dritto, et franchigia. Vedendo, che nel corso degl’
anni la più parte delle città ansiatiche sono concorse a congiongersi
all’illustri potenti signori Stati de’ Paesi Bassi; amembrate nel medesimo stato
non volendo esser trattate in particolare ma unitamente, et stabilmente
col mantenimento delle loro alte potestà a proprio profitto, et
vantaggio, essendo il tutto stato per qualche anno avvisato
con maturo consiglio da tutte le parti; cominciato ciò
in diverse communicationi per lettere, et deputati finalmente è stato
stabilito, et concluso dalli borgomastri, conseglio del franco,
et dalle dette città del santo Imperio, et dagl’alti, et potenti
signori li Stati Generali delle Provincie Unite nel mese di maggio
1613. Onde è seguito, che doppo maturo, et lungo consiglio
gl’alti, et potenti signori li Stati Generali hanno col mezo delli
medesimi deputati insieme con le honorevoli città ansiatiche
di Levante; et le honorevoli città ansiatiche di Levante
con gl’illustri, et potenti signori Stati Generali sudetti rinovata
l’antica unione, et amicitia, unendosi insieme amichevolmente
et fermamente in questi punti, et articoli stabiliti, et conclusi.
1. Primieramente questo accordo, et unione non sarà per offender alcuna
ma solamente per la conservatione, et mantenimento della libera navi-
gatione, negotiatione, et trafico sopra il Mar orientale, et setten-
trionale; così di flussi, riviere, et acque, che scorrono nei detti
mari, et non sarà in alcun’altra maniera si sia. Di modo che
respettivamente li borghesi, habitanti, et sudditi staranno, et
reteniranno li dritti, et privilegi accostumati sopra il Mar
orientale, et settentrionale sino ai limiti; et in oltra sopra
li detti flussi, riviere, et acque, et useranno di esse senza
esser danneggiati; et contra quelli, che con forza, o altro
unico mezo apporteranno nocumento ai detti borghesi,
habitanti, et sudditi, o turberanno nel loro possesso qualche-
duno degl’uniti, li reuniti con pari mani li difenderanno, et 
--- page 172r---
 aiuteranno in maniera, che levate molte gran cariche, che tendino all’
oppressione, et danno dei borghesi, habitanti, et sudditi predetti
la medesima navigatione, et comercio per il sant’Imperio, per tutta l’
Alemagna et regni vicini, et paesi nominatamente habbi per
gl’uniti ad esser augumentato, et più profitevole.
2. Per questa unione non sarà parimente pregiudicato all’amicitia della
Maestà imperiale, né del sant’Imperio; né meno alle maestà di Francia
et della Gran Bertagna; come né anco agl’elettori evangelici del
sant’Imperio mantenuta fino al presente con li signori Stati; come anco con
le honorevoli città ansiatiche, che sino a quest’hora sono state sotto
la guardia, protettione, et soggiettione della Maestà imperiale, et del
sant’Imperio, nel che staranno et si conserveranno. Parimente
cadauna città, che haverà superiore subalterno prenderà, et
riceverà da lui in ogni tempo il suo dritto, et giustitia, restando
li loro dritti, ordinanze, et prerogative nel loro intiero, et
pieno vigore non sminuiti, né debilitati salvo solamente quanto
toccante alla presente confederatione.
3. Gl’uniti manteniranno, et affermeranno per sacramento, et fedelmente
questi articoli.
4. Li signori Stati Generali esshibiranno del miglior modo, che potranno
questa confederatione al commune degl’uniti; in maniera
che in tutto quello, che si farà haverà cadauna delle parti a
dar libero voto. Al qual fine potrà esser nell’Haya, o dove
li signori Stati si congregaranno qualcheduno delle città ansiatiche di
Levante nel conseglio, nel quale si tratterà cose attinenti alla presente
unione; o di quello che ne dipende; et li signori Stati potranno met-
ter alcuni, et commetterli a Lubech, overo dove la necessità, et
occasione lo ricercarà, con quali li consigli potranno meglio
communicare, et trattar quello, che farà bisogno.
5. Gl’uniti con ogni debita maniera, et ordine teniranno pre-
parate le contributioni per quello che saranno stabilite; et 
--- page 172v---
 tanto quanto cadauno sarà debitamente adiudicato, et ciò a proprie spese
tanto per il denaro, vasselli, genti a cavallo, et da piedi si tro-
verà ai luochi, ove sarà necessario non altrimenti di quello, che più
a basso nella conclusione viene espresso, et saranno le dette città
ansiatiche tenute, essendovi dichiariti li loro nomi, contributi, et
oblighi.
6. Se in caso, che quelli per li quali il comercio, et la navigatione
saranno dannificati, et sarà contravenuto alli detti privilegii
et accordi doppo una previa, et amorevol instanza non vorranno
dar d’orecchio a quello, che la ragione, et il debito ricerca si
procederà con forze difensivamente contra quelli della maniera
appunto colla quale si fa questa unione, che è perché li privi-
legi navigationi, et negotiationi possino esser franchiti, et assicurati
et venendo il caso, che ad una, o ad un’altra città per quello
che generalmente, o particolarmente spetta a questa unione fossero intor-
bidati li sudetti privilegii; o altramente ricevesse interesse
sarà a quella data ogni fedel assistenza per rimover, et
opponer al torto fatto, et riparar il danno ricevuto.
7. Et dove per la voce dell’uno, et dell’altro partito si venisse
all’armi gl’uniti prohibiranno ai loro borghesi, habitanti, et
sudditi tanto soldati, che marinari non aiutar in maniera
alcuna la parte adversa sotto pena della perdita della vita,
et dei beni. Come anco prohibiranno alli medesimi di non
dar alla detta parte denaro, genti, vasselli, munitioni, armi,
viveri, et cose simili sotto pena di corporal punitione; anzi
impediranno in quanto sarà loro possibile, che questo meno sia
fatto col mezo d’altri.
8. Se in caso, che li sudditi dei reuniti, vasselli, beni, debiti
dovuti fossero dall’inimico nel suo Paese arrestati, o trattenuti
in mare, transportati, o dati alla preda, altrettanto si farà dentro
li paesi riuniti, città, et sudditi, et saranno difesi contra chi si sia.

--- page 173r---
9. Li vasseli dei reuniti si serviranno parimente delli porti, et flussi liberamente
così dell’uno, come dell’altro, et là prenderanno quello, che li sarà necessario
et si ripareranno con questo, che persona non facci forza; ma prendino ciò
che haveranno bisogno pagandolo con ringratiamento.
10. Sarà parimente commune il dritto dei borghesi ai sudditi delli uniti in tutti
li paesi, e città della detta Unione; come parimente riceveranno l’heredi-
tà, nella quale haveranno il dritto senza rifiuto salvo il trentesimo
o decimo denaro dell’alienatione, secondo, che questo viene d’ordinario
accostumato, il tutto senza contesa di religioni, come quelle che
sono mantenute, et permesse dal sant’Imperio: niente di meno cadauno
ove si troverà doverà star in qualità di borghese soggetto ai Statuti
del luoco.
11. Alcuno degl’uniti senza il consenso, et volontà degl’altri non
potrà condursi ad accordar con la parte adversa, o altrimenti trattar
cosa, che possi esser d’interesse o di danno alle parti; ma di
più tutti si sforzeranno, che la pace si conservi, et che fra gl’uniti
li borghesi, habitanti, sudditi, li loro vasseli, beni, et comercii
siano franchiti da cariche a fine che si possi pacificamente et sicuramente
perseverar nel godimento delle dette immunità, et privilegii.
12. Parimente dove, et quando si farà pace, o tregua con la parte adver-
sa, ciò habbi a seguire di commun consiglio, et non altrimenti.
13. Questo accordo durerà dodici anni, et a piacere di ambedoi le parti
sarà continuato d’avantaggio. Se in rispetto di questo accordo,
et di tutto quello che dipende da esso alcuno degl’uniti fosse oppresso
et aggravato di qualche carica ingionta tanto per acqua
che per terra l’uno porterà all’altro fedel aiuto, et soccorso contra
qualunque si sia.
14. In caso, che qualche potentato, ia o città si volesse congionger a
questa Unione potranno esser ricevuti con ragionevoli,
et di commun consenso.
15. In conformità di che si sono di questo accordo per gl’altri, et potenti 
--- page 173v---
 signori Stati, et le città unite ansiatiche fatte, et rancontrate diversi strumenti
conformi; inoltre doppo che dall’una, et dall’altra parte sarà stata
fatta relatione saranno per sacramento, et per sigilli pendenti debitamente
roborati. Così fu fatto nel mese di decembre nell’anno 1615.
Et essendo questa unione, et accordo finalmente stato esshibito alle dette
città ansiatiche sotto la data di questo giorno, dandoci la nota
fermata col loro gran sigillo, et sacramento inviato per il thesoriero
con potente auttorità, la quale ha portata innanti di noi, et
presentata, promettendo de la far a parer tale, et deponerla sicuramente.
Per questo noi dal canto nostro habbiamo accordato, et appro-
bato come accordiamo, et approbiamo con queste la detta unione;
et col mezo delle presenti promettiamo tenerla ferma et stabile
in tutti li suoi punti, clausole, et articoli; come anco di contri-
buir all’aiuto, et contributione accordata, et tante volte dare,
et contribuir cento quando quelli di Lubech contribuiranno
cinque et mezo, Bremen uno et mezo, Rostoch, et Straelsmid
Magdemburgh, et Lunenburgh cadauno uno, Amburg tre,
et mezo. Bransuich doi,
Educh per sei anni seguenti
solamente uno; et allhora Wismaer, et Griephvvelt
un mezo. A fine di che noi per la parte nostra
habbiamo similmente constituito, et incaricato, come facciamo ancora
col mezo delle presenti il nobile, et prudente huomo signor Giacomo
Bourmania presente nella nostra assemblea, et presidente che
giurerà sopra le nostre anime, che noi teniremo, et osservaremo
salda, et stabile la detta unione in tutti li suoi punti, clau-
sole, et articoli; così Dio ci aiuti. Il tutto con sincerità, et
senza fraude. In conformità di che habbiamo munita
la notula di questa unione con il nostro gran sigillo pendente
et colla sottoscrittione del secretario nostro. Fatta nella nostra
assemblea nell’Haya a’ 13 del mese di giugno 1616.

--- page 174r---
Seguitano li giuramenti.
Io prometto, et giuro al nome, et sopra le anime degl’alti, et
potenti signori Stati Generali delle Provincie Unite de’ Paesi Bassi
conforme all’ordine, et auttorità a me in questo proposito data
che delle loro alte potestà unite, et separate sarà stabile,
ferma, et irrevocabilmente mantenuto in tutti li suoi punti,
clausole et articoli il trattato di unione, et d’accordo con
le honorevoli città ansiatiche Lubech, Bremen, Amburgh,
Rostoch, Maelsmid, Wismaer, Magdemburgh, Bransuich
Lunebourgh, et Gryphswald nel giorno d’hoggi esshibito, et
sigillato; et lo manteniranno senza fraude, o inganno. Così
Dio li aiuti.
Il sudetto sacramento fu prestato in questa forma nell’assemblea delli
alti, et potenti signori Stati Generali delle Provincie Unite alla presenza
de’ signori deputati di detti paesi uniti nella detta assemblea a’ 14
di giugno 1616.
Io prometto, et giuro a nome, et sopra l’anima dei signori borgomastri,
et conseglieri delle città di Lubech, Bremen, Amburg, Rostoch,
Straelsmid, Wismal, Mademburgh, Bransuich, Lunemburgh, et
Griepswald in conformità dell’ordine, et piena auttorità
datami in questo proposito, che essi unitamente, et cadauno di
essi con buona fede, et senza inganno manteniranno, et
conserveranno l’unione, et accordo con gl’alti, et potenti
signori Stati Generali delle Provincie Unite de’ Paesi Bassi hoggi
mostrata, et con sigillo confermata in tutti li suoi punti
clausole, et articoli. Così Dio li aiuti.
Il sacramento è stato in tal forma fatto, et prestato nell’
assemblea delli potenti signori li Stati Generali delle Provincie
Unite de’ Paesi Bassi nella presentia de’ signori deputati di
dette città ansiatiche alli 14 di giugno 1616.

--- page 174v---
Consideratione de’ signori Stati
con le città ansiatiche
