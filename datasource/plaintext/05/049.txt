
--- page 289r---
n° 4
Serenissimo Principe
molti dicono oh volesse Iddio, che fossimo uniti in colleganza
insieme perché hora assistessimo da dovero alla serenissima Republica.
Vivono colla speranza, che la Serenità vostra habbi a mandar altra
risposta propria al suo desiderio, et il concetto della corris-
pondenza di Ministro appresso di lei par che facci muover
lo spirito di alcuni a farvi reflesso doppo l’espositione che
feci la passata settimana, della quale così iustato dal
de’ stati, et per nome loro dal secretario suo gliene ho data
la sostanza, non mi scostando però da quei concetti, et
parole, che vostra Serenità mi commesse nelle sue lettere de’ 6 et 18
del passato.
Il signor principe Mauritio hieri, che fui seco mi disse vorrei
che vi fosse questa colleganza: perché li Stati metterebbono
ad ordine dieci, o dodici vasselli, et assisterebbono con
gl’altri alla Republica; che il servitio commune
non ricercava dilatione in cose di questa natura
perché poteva esser sicura, et certa la Republica, che il
Spagnolo l’haverebbe tormentata fino, che
havesse potuto: aggiungendomi, et però bisogna far
da dovero lasciar che queste navi, che vano, come
saranno in faccia all’inimico non si faccino retirare
o far che stiano sulla semplice difesa, ma si
lasci che diano dentro, et faccino qualche buon
effetto. Vi vuole risolutione: et di questa 
--- page 289v---
 maniera parla la più gran parte di quelli del Governo, dicendo
alcuni, che la mira delli Spagnuoli è questa di andar
volteggiando, et tentando di tener in spesa vostra Serenità et in
una guerra difensiva, che in fine si risolve in consumptivo
a che mi viene considerato, ch’ella deve particolarmente mirare
et non si lasciar ingannare. Questi popoli sono tanto
avezzi per natura a dar dentro quando vengono a
fronte all’inimico, che vorrebbono, che anco di là la Serenità
commandasse che coraggiosamente si facesse il medesimo.
Havendo terminato colli signori delle Amiralità per il presente quanto
occorreva stimai bene, così sentendo il signor principe Mauritio
et mi consigliò anco il signor Bernvel far l’instanza per la levata
delli ottocento fin mille fanti. Venerdì ne feci la richiesta
et con qualche ufficii, che non ha tralasciati, hieri mattina
quelli del Consiglio di Stato a chi era commesso l’avvisare,
et risponder hanno con sua Eccellenza risoluto, che si possi concedere
il far questa levata ma nei contorni fuori di queste
provincie; et l’Eccellenza sua me ne diede l’avviso. Deve questa
deliberatione esser risoluta dalli signori Stati Generali, et mi
prometto, che la prenderanno per mano per terminar anco
più presto il far dei capitani essendo diversi in sospeso, et
aspettandosi il governator di Nemeghen con qualcheduno che deve
condur seco, che se sarà stimato habile al servitio da sua Eccellenza
si avanzarà in quella carica, che sarà stimata propria 
--- page 290r---
 et sarò con lei, per haver anco in questo l’assistenza sua.
Ho ricercato anco in un medesimo tempo la piazza d’arme
fino che s’imbarchino le genti, anco questa posso
sperare, che mi concederanno, et forse mi gratificheranno
di darmi qualcheduno per capo, che ha di questo Paese se bene
in servitio.
Al tempo vostra Serenità mi ha scritto intorno l’interramento
de’ morti poiché il giorno che fui a dimandar la
permissione per a levata de genti, mi fu detto dai signori
Stati, che havevano havuti diverse volte lamenti, che
costì, et nel dominio di vostra Serenità fosse negata la sepoltura
a questi del Paese, che erano andati in servitio della Republica
che ciò non stimavano proprio, et che era contra il ius
gentium, et per tanto mi pregavano scriver a vostra Serenità
perché vi fosse messo ordine
et per li cadaveri vi fosse luogo. Io
dissi loro quel tanto, che dalla Serenità vostra mi viene commesso
che mai da nessun rappresentante publico era stata
negata la sepoltura, come né anco per l’avvenire
quando li rappresentanti di vostra Serenità havessero havuto
notitia si negarà; che mi dolevo che fosse scritto,
et si dasse materia di sparger questa voce da quelli,
che mancando a sé stessi non si governano della
maniera, che sarebbe propria in casi tali. Non mi fu 
--- page 290v---
 replicato d’avantaggio se non che mi pregavano a scriver.
Dubito che per questo punto vi sarà che dire nell’accordo
con li capitani de’ soldati; et forse anco con li marinari essendomene
stato tocco qualche cosa da quelli delle Amiralità; ma io
anderò divertendo in quanto mi sarà possibile. Et viene
detto da alcuni che se la serenissima Republica dà luoco di
sepoltura agl’hebrei inimici di Christo, et della medesima
fede, che pur a questi che sono christiani si doverebbe
assignar luoco, dove più stimasse ella proprio per l’
interramento dei morti.
Fin martedì passato ho fatto scriver al signor principe Christiano
di Hanalt intorno a quanto ella mi significa nelle
sue lettere de’ 18 per intender il suo pensiero di conduta
a quel servitio, et le sue pretensioni; ma bisognerà
aspettar buon pezzo la risposta perché detto Principe sta
lontano di qua più di dieci giorni se non più, facendo la
residenza sua in Ambergh nel Palatinato alto, ove è Governatore
per il Palatino, di maniera che forse sarebbe meglio essendo
anco la più breve per la via di Zurich di fargli saper
da quella parte qualche cosa. Io volsi informarmi
di lui dal signor principe Mauritio, il qual mi confirmò quello
che io ancora quando fui seco per nome di vostra Serenità havevo
rimarcato in esso che è signore di spirito, et disse, che era
anco valoroso, che era stato in Francia a servir il 
--- page 291r---
 re Henrico; che fu all’assedio di Roano, et condusse
a quella Maestà quattrocento cavalli; che col titolo
di generale a nome dei principi uniti haveva condotto
sotto Giuliers quell’aiuto, che allhora diedero al mar-
chese di Brandemburgh, et duca di Naiburgh; et hora
si chiama per quello disse crederne sua Eccellenza, Generale dei
principi dell’Unione; et l’Eccellenza sua meco considerò, che forse
potrebbe parlarsi del figliolo; ma che era vero questo
esser giovane di circa 18 anni poco più. Io di quello
che haverò non mancarò di darne subito parte
a vostra Serenità.
Con mie lettere dei 19 dello stante scrissi alla Serenità vostra
l’offerta del signor conte Gio. di Nassau fratello del già
conte Gio. Ernesto, et hora è tornato a rinovarmi
il desiderio che ha di esser ascritto servitor
suo, et come brami mostrarle d’effetti la sua
devotione, et buona volontà. Mi ha detto che quando
riuscisse a vostra Serenità grata la sua persona egli si
condurrebbe al suo servitio immediate, et tanto
volontieri, quanto ardentemente lo brama, et come
vi è stato sempre inclinatione et lo farebbe con fine
di viver et morir nel servitio suo. Mi disse che è
instato, et solecitato dal principe di Oranges per
condurlo seco a Brusseles, et farlo accettar nel 
--- page 291v---
 servitio del re di Spagna, o per di là passar a quello
dell’Imperatore havendo l’uno, et l’altro per mano con
larghe promesse del detto Principe di lasciarli nel testamento
buona quantità del suo. è vero certo, che anco il conte
di Egmont, che si trattiene qui si può dir ministro
esperto degli arciduchi, et per consequenza di Spagna
ha mano in questa farina, et vorrebbe pur dar
in preda allo Spagnolo anco questo Cavalliere; ma
egli mi disse, che se si riducesse a questo punto
di darsi al servitio di Spagna o della casa d’Austria
sarebbe affatto contra il suo gusto perché l’inclinatione
sua è diversa; ma che tal volta gl’huomini si lasciano
condur dai tempi, et dall’occasioni, et replicò, che
inclina, et ha tutto il suo desiderio intento al
servitio della serenissima Republica et quando vostra Serenità vorrà impie-
garlo in mare, in terra, a piedi, a cavallo, et come
più stimerà egli poter valere intraprenderà il servirla.
Il signor principe Mauritio col quale hieri sono stato per
raccommandarli la levata mi ha da sé parlato con
affetto di esso Conte, che havendogli communicato il
pensiero suo lo haveva lodato, et consigliato andar
a servir la Republica. Mi laudò esso Conte et mi disse, che
se vostra Serenità lo accettasse al servitio sua Eccellenza l’haverebbe havuto
caro, et ella haverebbe un huomo che vale particolarmente nella 
--- page 292r---
 cavalleria essendo stata questa la sua prima, et particolar
professione; et mi parlò con termine molto pieno segno
della sodisfattione che haverebbe ch’egli fosse condotto.
Io ho tentato sua Eccellenza come havevo anco fatto il medesimo Conte
per saper le sue pretensioni, et l’Eccellenza sua mi disse che non si
dichiariva di pretender ma di esser impiegato essendo
buono, et valoroso per la cavalleria; ma haverebbe anco
servita vostra Serenità per l’infanteria, et esso Conte mi disse che
non pretendeva più né altra carica che quella di che
ella per sua prudenza l’havesse stimato degno, et suffi-
ciente, bastandoli in tanto di esser condotto, et goder
qualche honorato trattenimento perché fatta poi la Serenità vostra
prova del suo servitio, et buon animo facesse quello di
più che stimasse proprio. Questo a dir la verità
lo stimo soggetto proprio per lei nel servitio della
cavallaria, et anco per l’infanteria, et non vorrei vo-
lontieri, che vostra Serenità se lo lasciasse scappare, et rubar
da’ Spagnoli, è catholico, et bravo et generoso soldato
diverso d’humore del fratello conte Gio. Ernesto doppo
la morte del quale è successo capo della casa, et è di età
di trenta tre in 34 anni in circa, et havendomi il signor
principe Mauritio parlato di lui, come ho detto
si può creder che haverà sempre la sua assistenza
et gl’istessi signori Stati haveranno più caro, che si conduchi 
--- page 292v---
 al servitio di vostra Serenità che che* vadi a quello della casa d’Austria
et per quanto ho potuto penetrare il non haver havuto il Colo-
nellato del fratello è stato perché il luogotenente di esso
gentilhuomo del Paese ha prevenuto et con li parenti et
amici; prima ch’esso Conte potesse arrivar qui da Parigi.
Egli non ha mai voluto uscire a dir che trattenimento volesse solo
quello che stimava degno della sua persona haveva qui
una compagnia di cavalleria, et particolar pensione;
aspetterà la volontà della
Serenità vostra colla risposta delle presenti, et in tanto anderà
trattenendo con qualche pretesto il signor principe di Oranges
dal quale mi confirmò anco l’Eccellenza sua che era solecitato, et che
non li riuscendo di servir vostra Serenità bisognava, che si
appigliasse a qualche altro partito, che però vostra Serenità facesse
capitale di lui. Io aspetterò quello vorrà ella ch’io
rispondi a sua Eccellenza et al medesimo signor Conte.
Mentre dall’una parte il publico servitio mi astringeva
a tacere, et dall’altro canto la povertà del mio Stato
et per consequente il bisogno che tengo di ripatriare
in un’istesso tempo agitava l’animo mio, et mi
necessitava pregar vostra Serenità di sollevo mi pervengono
effetti di tanta benignità, et munificienza publica
che posso ben tenermi felice venendo così aggradito
il mio humile servitio, et aiutata in qualche 
--- page 293r---
 parte la mia povera fortuna. Dio benedetto mi concedi
savità, et spirito sufficiente per avanzar il publico servitio
di quella maniera, che più bramo. In tanto sperando
anco maggiori frutti della benigna gratia sua, et che
troverà tempo al mio sollevo, le rendo humilissime gratie
del donativo fattomi delli trecento ducati tanto più
riuscitomi caro; quanto proviene dalla motione
propria di quell’eccellentissimo Senato.
Riespedisco il corriero il* corriero* di vostra Serenità al quale ho
dato settanta ognari per far il viaggio, de’ quali doverà
render conto. Dubito grandemente, che da qui in Anversa
gli sia per riuscir più difficile il camino, che nel venir
qui; et converrà allungarlo rispetto ai giacci, che
hanno serrati li passi della Mosa dalla parte di
Rotterdam.
All’eccellentissimo signor Ambasciator in Londra ho mandate le lettere, che
vostra Serenità mi ha espedite con ordine di fargliele havere. Gratie etc.
Dall’Haya a’ 5 febraro 1618
di vostra Serenità
humilissimo et devotissimo servitore
Christofforo Suriano

--- page 293v---


--- page 296r---


--- page 296v---
Al serenissimo principe di Venetia
2da
dal 3 fin questo n° 4


--- page 294r---
Copia della lettera scritta dalli signori Stati Generali
alli signori conseglieri, et commessi alle amiralità di
Amsterdam, Roterdam, Horon, et Encusen per
la preparatione delli 12 vasselli
Li Stati Generali
magnifici honorandi non havendoci il signor Suriano residente qui
della serenissima Republica ha fatto bastante assicuranza
a nostro contentamento per la paga, et equipagio qual
egli per ordine della serenissima Republica sudetta ha ricercato
di poter far in questi paesi di dodici navi buone, et
atte alla guerra per servitio della detta serenissima Republica
come anco per quello dipende da questo sopra che sua Signoria
ha trattato con voi deputati dei collegi delle amira-
lità di Amsterdam, Horon, Encusen, et stato in diverse
communicationi, et conferenze, et fatte conventioni
però vi ricerchiamo instantemente, et dimandamo, che
voi per questo, et per quanto tocca al collegio di Roter-
dam vogliate far metter ad ordine le navi, che
a loro carico vengono ripartite, et far andar in-
nanti detto preparamento conforme agl’ordini,
che di mano in mano vi mandaremo mandando;
et ci avvertirete a questo medesimo fine giornalmente
in che termine haverete ridotto detto preparamento
per farvi in tempo proveder di nuovo senza esser 
--- page 294v---
 in mancamento di questo: raccommandandovi ben seriosamente
non perder tempo in questo; ma diligentar che tutto
conforme richiede il servitio della detta serenissima Republica
et sopra questo si riposamo; et vi raccommandamo
alla protettion del servitio. Dall’Haya a’ 3 febraro 1618

--- page 295r---


--- page 295v---
4
Commissione alli signori delle
Amiralità
