
--- page 104r---
2da
Serenissimo Principe
il doppo desinare di mercordì passato sotto titolo di visita
fu a vedermi il signor ambasciator di Francia, et doppo qualche
complimento mi disse, che per avanti haveva inteso, che
da vostra Serenità ero stato avvisato, ch’ella haveva ricevuta
la stipulatione della pace, et tanto egli ancora haveva
portato di Francia; ma che hora intendeva haver io
havuti avvisi, ch’erano contrarii alla buon opera, che
haveva fatta il suo Re, et per tanto era venuto anco a
me per intenderne il vero. Io gli raccontai quanto era
successo, et con ufficio molto pieno gli rappresentai, che
quanto era stato fatto tutto ridondava in pregiudicio
della parola, et della riputatione di sua Maestà christianissima
interessatissima in questo negotio nel quale haveva durata tanta
pena per venirne a capo, che però toccava a lei il
risentirsene et con parole, et con quegl’effetti, che
devono esser proprii, et andai essagerando l’eccesso
de’ Spagnoli di quella maniera, che stimai più propria.
Mostrò bene l’Ambasciatore un poco di senso in questo
affare, et disse, che sua Maestà non haverebbe lasciata
passar la cosa così di sopra via, perché veramente
ella n’era interessata per ogni capo; ma non
lasciò di dire, che poteva esser stata un’insolenza
militare, et che non sarebbe poi successo altro. Io risposi 
--- page 104v---
 che questa non poteva chiamarsi insolenza militare; ma
concorso di volontà de’ capi spagnoli, et del governator di
Milano in particolare, et questo lo confermavano troppo
li particolari che ne havevo. L’insolenza militare si faceva
in passando; ma mutava natura mentre si saccheggia
un luoco d’altro principe, et si tiene il posto; che ’l
marchiar d’artiglierie, il concorso di tutta la cavallaria,
et infanteria ai confini, et entrar dentro lo Stato
senza licenza del principe patrone di esso, l’aggiunta
di gente alle compagnie, et molte altre cose dovevano
chiamarsi formatamente hostilità, et non accidental inso-
lenza oltreché si aggiungeva il nuovo ritorno dell’
armata di Napoli in golfo, che anco questo aggrava
il mancamento. Replicò questo è troppo lo
confesso. Et poi mi addimandò, se per passar a qualche
piazza del re di Spagna si faceva tal volta il
viaggio per quello della Republica, risposi che sì, et
era per il Cremasco nell’andar a Soncino, se ben
si poteva anco prender altra stradda. Rispose
haveranno voluto andar a Soncino, et io replicai
mostrando qualche modesto sentimento, poiché mi
pareva, che volese sostentar l’attione, come signore
tutta la cavallaria, et infanteria si tirerà da quella 
--- page 105r---
 parte per passar a Soncino picciola piazza, et senza
dimandar licenza. Li pensieri del governator di Milano,
et de’ Spagnoli non sono stati questi; ma di offender
la Republica, come han fatto, infringer la parola del suo
Re, et mostrar di poco curarsi dell’operato
da sua Maestà christianissima; et che questo era il vero, et l’essen-
tiale della volontà del re di Spagna, o de’ suoi ministri.
Restò a questa mia seconda confutatione né altro mi
replicò se non che sperava, che in brevi giorni have-
rebbe havuti avvisi della corte di quello fosse
seguito, perché là ancora la serenissima Republica haverà
fatto sapere quanto è successo, et si prometteva,
che anc’io colle prime lettere sarei stato avvisato
da vostra Serenità, che Spagnoli non sarebbono corsi più
avanti. Prometto bene alla Serenità vostra
che sono restato scandalizato della forma
di parlare di questo Ministro; et sono
entrato in non poco sospetto, et tanto
maggiormente parmi di haverne causa,
poiché anco
tra qualche particolari è stato sparso che ’l villaggio
della Bettola è luoco che non vale, di poco rilevo,
et che ’l fatto è seguito per causa de’ soldati 
--- page 105v---
 et cose simili, del che io non ho mancato, con chi m’è accaduto
di haverne discorso, che anco espressamente ne ho procurata l’occasione
di far constar l’attione molto ingiusta; et da non esser sopportata
per propria riputatione da quei principi, che si sono interessati, et
impegnati di parola. Insomma io non so come mi debba fidar de’ Francesi,
mi par di sentir una gran contaminatione
di affetti; et in tanto per me, sia riveren-
temente detto, stimo di dover usar confi-
denza seco, in quanto servi a cavar
li suoi fini, et quello, che habbino in
cuore per schivar lo scoglio, affine di non
romper l’amicitia, tal qual ella si sia
ne’ presenti tempi. Io parlo con affetto, perché
mi par, che si vendi mercantia a caro
prezzo, et si spendi con doppiezza.

Un’altra cosa devo con la riverenza mi solita dire a vostra Serenità
che in questa occasione si è anco sparso, che
ella mal volontieri ha sentita la stipulatione
della pace, et che ’l richiamar delli suoi ambasciatori dalla
corte del Christianissimo è stato per il dispiacere, che ha havuto
di essa perché altrimenti non era stato tanto grande il male, che
non vi fosse stato pronto il rimedio, com’è seguito 
--- page 108r---
 coll’interpositione del Re christianissimo.
Anco questo, con quanto le scrissi la passata settimana,
si vede, che è pasta della medesima farina. Io però non manco
con ognuno di far constar chiaro qual sia la vera
inclinatione di quella serenissima Republica, et anderò sostentan-
do la pia mente di lei, nel desiderar la quiete, et
la tranquillità propria, et commune nella provincia
d’Italia, et nella christianità tutta. Tanto ho stimato
mio debito, et esser bene di chiaramente esporre alla
Serenità vostra affineché ella colla prudenza sua ponderi
colle voci, che si spargono lo stato delle cose, et
deliberi quello, che stimerà bene, et di suo servitio. Gratie etc.
Dall’Haya a’ 13 novembre 1617
di vostra Serenità
humilissimo et devotissimo servitore
Christofforo Suriano

--- page 108v---


--- page 109r---


--- page 109v---
Al serenissimo principe di Venetia
2da


--- page 106r---
2da


--- page 106v---


--- page 107r---


--- page 107v---

