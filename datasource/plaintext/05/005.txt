
--- page 023r---
Serenissimo Principe
la risposta del conte di Levenstein m’è stata portata del suo
fratello, che, con il conte di Ortemburgh et il sargente
maggiore signor Durante di Prigni, arrivò qui hieri notte
dicendo, che doveva mettersi in camino hieri sera per
questa volta, come egli anco afferma nelle medesime
lettere sue; et quelle delle Signorie vostre eccellentissime, che ne have-
ranno gusto potranno sentire dalla loro traduttione,
che invio qui aggiunta, l’indoglienza, che fa del
non haver havuto l’ordine della levata delli 1500
fanti fondato sopra l’haver io contrattato, et
ridottolo a quel segno, che già la Serenità vostra hebbe
con le mie lettere dei 15 del passato. Questo so,
et è vero, che passando per Encusen ho veduta
una nave, che si aprestava, et da qui un mese,
et meno dicevano, che sarebbe stata ad ordine
et era per questa nuova levata, et so che
anco in Amsterdam haveva contrattato: dell’haver
fatte far insegne, et altre provisioni, io
non lo so, lo dice egli nelle lettere sue. Come 
--- page 023v---
 mi trovi seco non mancarò di renderlo capace di quello
si conviene; perché a sé stesso, et alle sue proprie
speranze deve portar l’indoglienze, dovendo prima
assicurarsi della publica volontà, et poi entrar in spesa.
Farò però l’ufficio con ogni più piacevol maniera per
mantenerlo in quell’affetto, et devotione, che sin qui
ha dimostrato. Li detti conti Gio. Casimiro, et
d’Ortemburgh con il Sargente maggiore sono partiti
hier sera alla volta di Delfsil, et io partirò fermate
che habbi le presenti per esser questa sera a Grunighen
ove visiterò quei deputati, come ho fatto quelli
di questa provincia, complendo con essi per
testimonio di buona corrispondenza d’affetto di
vostra Serenità verso queste Provincie particolari, et per
rendimento di gratie di quanto hanno fatto per
il conte di Levenstein in servitio della Serenità vostra
come ho anco attestato al signor conte Guglielmo di Nassau
che sarà aggradito da vostra Serenità il molto, ch’egli ha
fatto in questo negotio (et veramente posso dire, ch’egli 
--- page 024r---
 sia stato l’adrizzo, et il direttorio d’ogni buona riuscita)
in sostanza la sua risposta è stata, che per servitio
della serenissima Republica farà sempre tutte le cose, che
stimerà poterle essere aggradevoli.
Dell’honorato accoglimento, et del buon trattamento havuto
in casa del detto signor Conte non posso dir a sufficienza
perché non ha tralasciato termine di splendore, d’ufficio,
et di cortesia, che non l’habbi usato verso di me
come humile ministro di vostra Serenità, et io di quella
miglior maniera, che ho saputo ho con parole
supplito, et complito nei rendimenti di gratie
et con la servitù sua ho usato quello, che con debita
et convenevole riserba ho stimato proprio, et degno
alla publica riputatione et è di costume nel Paese.
Con questo principalissimo signore mentre mi sono trattenuto seco
ho avuto campo di andarlo rendendo chiaro di
quanto è successo al campo, et nelle truppe di
questi paesi sotto alla condotta del conte Gio. Ernesto
suo nipote, et parmi di haverlo reso sodisfatto, et mi 
--- page 024v---
 ha in fine detto, che haverebbe voluto, che ’l nipote si havesse
avanzato più in riputatione di quello, che vedeva non
haver egli acquistato.
Sono venuti ordini per lettere del signor principe Mauritio
ai capitani delle compagnie di cavallaria in queste provincie
di Frisia, et Grunighen di star pronti con le loro genti
ad ogni commandamento delli signori Stati, et dell’Eccellenza sua.
Si congietura, che venga la causa dalle levate di Alemagna
così viene scritto al signor conte Guglielmo, temendosi dello stato
di Giuliers, o che voglino impatronirsi di qualche piazza
in quei confini.
Par che si accordi quasi ognuno da questa parte, che
Austriaci, o siano Spagnuoli, voglino in ogni modo
far riuscir il serenissimo Ferdinando alla corona dell’
Imperio, et che per questo in Alemagna si armi
ma che prenderanno pretesto sin tanto che si rid[…]
il congresso elettorale d’inviar le genti dalla parte
di Gratz: perché haveranno in ogni modo sempre
tempo di farle rivenire, se ’l bisogno lo ricercarà 
--- page 027r---
 et che questa sia la causa dell’affrettarsi tanto al compi-
mento delle compagnie.
Per tutte le provincie de’ signori Stati d’ordine loro si è
mercordì passato fatta una general preghiera in tutte
le chiese a fine che Dio inspiri il rimedio a tante
difficoltà, che incontra il negotio di religione torbido
al solito, et che tiene le menti molto occupate. Gratie etc.
Da Leverden a’ 23 settembre 1617
di vostra Serenità
humilissimo, et devotissimo servitore
Christofforo Suriano

--- page 027v---


--- page 028r---


--- page 028v---
Al serenissimo principe di Venetia


--- page 025r---
Traduttione della lettera del conte di Levenstein scritta d’Amsterdam
a’ 20 settembre 1617
Signore con la presente l’invio mio fratello, il conte d’Ortenburgh, et il Sargente maggiore
(essendo impossibile ch’io parti di qui prima di venerdì prossimo) affine di poter
commenciare ad imbarcare et far mostra delle mie genti a Delfsil fino al mio arrivo.
Et vedendo di haver io fatto un tal fallo et disordine tanto verso di voi che verso il
signor conte Guglielmo, per havervi fatto così tosto partir dall’Haya et fattovi tratenir
tanto in camino, trovo che farò meglio di escusarmi di bocca che con lettere, niente-
dimeno io posso ben assicurarvi che questo è stato a mio gran discontento et mi
è riuscito dispiacevuole fermarmi qui più di quello speravo; ma non potendo fare
ciò ch’io voglio, necessariamente mi bisogna far quello ch’io posso. Io non mancarò
in maniera alcuna di partirmi venerdì sera di qua, et può esser che allhora almeno
haverò qualche particular avviso da Venetia con la posta ordinaria, poiché non l’ho potuto
havere per l’estraordinaria, perché d’una cosa trattata tanto tempo fa fra me et
la serenissima Signoria et parimente essendomi lasciato condure ad abassar la dimanda ch’io
havevo fatta a sua Serenità a tal punto che si sperava che non vi potesse esser alcun
impedimento per metterlo in effetto, mi sono in maniera assicurato, che già, come
alcune settimane sono io vi scrissi, et vi dissi di bocca ancora all’Haya, io havevo
fatto provisione de’ vasselli, fatto far le casache, le scarpe, camise, calzette, insegne
et altre cose necessarie, le quali al presente per necessità, ancorché l’altra
levata non si effettuasse, mi converebbe nondimeno retenirle et pagarle. Di maniera
che venendo ad esser frustrato di questa così certa speranza in luoco, ch’io credevo
di far un’offerta per il servitio di sua Serenità et a mio honore, trovo di non haver
fatto altro che aggrandir (quasi che fusse destinato a questo) ancora sopra le prime
spese estraordinarie per la levata di questi mille cinquecento homini offerti a mio
gran danno et interesse per il servitio di sua Serenità, il costo et la spesa, et oltre di ciò
impegnato il mio honore, essendo di già tanto qui quanto in Alemagna nella bocca
d’ognuno questa ultima levata et per haver tratenuto con vana speranza
tanti honorati capitani, et buoni soldati, li quali mi haveranno pocca gratia
ch’io li licentii havendoli fatto tanto sperare et aspettare. Tuttavia havendo
lettere o non, non mancherò di partir venerdì, per fenir la mostra et farvi uscire 
--- page 025v---
 di travagli et delle incommodità ch’io vi ho apportato. Et vi supplico ad iscusarmi
se io sono stato così prolisso in queste, non essendo ad altre intentione che per dimostrar-
vi, che poiché havete giustissima occasione di dolervi, io ancora ho gran ragione di
haver sentimento perché sarebbe stato molto meglio rifiutar assolutamente questo affare
dal principio che esser intertenuto et lasarmi intrare in tali spese, le quali senza
queste erano già assai et più che grandi. Io do commissione tale a mio fratello
et al Sergente maggiore che spero che potranno fare che voi non haverete alcuna
pena et difficultà per cominciar la mostra fino al mio arrivo il quale come
anco la fine di questo affare desidero di tutto cuore et non mancherò per cosa
che sia di diligenza et zelo verso sua Serenità. Restando per sempre etc.

--- page 026r---


--- page 026v---
Traduttione di lettere del conte
di Levenstein
