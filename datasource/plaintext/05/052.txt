
--- page 303r---
Prima
n° 7 fin n° 8
Serenissimo Principe
doppo l’ispedittione delle mie ultime lettere hebbi qualche
avviso, che li signori delle amiralità di Horon et Encusen
havevano fermati tre vasselli in quelle parte di Nortlandia
et quelli d’Amsterdam doppo una lunga, et a me
penosa trattatione mi hanno scritto haver noleggiati
cinque navi, né mi toccano alcuna cosa delle prime
tre, et che per il rimanente erano sull’ispeditione
ma con le dette lettere mandatemi per loro messaggiero
espresso mi chiamano in Amsterdam a fine di poter
con la mia presenza risolver qualche difficoltà, che
hanno incontrata colli patroni dei vasselli, et coi capi
di essi intorno alla stipulatione dell’accordo di noleggio,
et per le spese dei viveri. Subito ispedite le presenti
mi metterò in camino ancorché sia malagevole
et difficile rispetto alla mala stagione, et al disfar
dei giacci, che lo causa tanto più cattivo, et peri-
coloso.
Se questo affare delle navi mi travaglia quello della
levata delle genti da piedi per la piazza d’arme
non mi è niente meno molesto poiché con ogni stento,
et ogni più solecito ufficio mi è riuscito difficile
lo spuntare: perché dovendosi metter parte delle
genti a Horon, Encusen, et Edam ognuno dei
deputati di queste città mostrano temer renitenza 
--- page 303v---
 nei loro magistrati per esser stati mal contentati; anzi
andar creditori ancora dai capi del conte Gio. Ernesto
et non è poca la somma poiché assendo fino ai mille,
et mille cinquecento, et doi mille fiorini per cadauna
et le altre città, et luoghi con questo essempio, et del
conte di Levenstein, et del Wassonhoven temono di una
medesima perdita nei loro habitanti.
Si è procurato trovar in ogni modo il ripiego a questo,
et credo, che gioverà ad acquetar l’animo dei
Borghesi, et è che nella capitulatione stipulata
col signor Amstenraedt vi è un articolo, che non sia
esborsato il denaro della prima mesata, che darò
anticipata, se li Borghesi delle città, et terre, ove
sarà data la piazza d’arme non sarano a pieno
contenti, et più lo stesso signor, et li capitani hanno fatta
una scrittura sottoscritta di loro mano colla quale
dichiarano in conformità, che da me non sia esborsata
alcuna cosa se così non sarà seguito et io per facilitare
mi obligarò alle città stesse per l’effetto di questa loro
dichiaratione.
Già mai haverei presuposto incontro di tanta contrarietà
et dilatione; ma spero nella gratia di Dio, che
il fine sia per sortir con maggior gusto di quello che
habbi havuto il principio, et il progresso sin qui 
--- page 304r---
 sua divina Maestà è vero testimonio, et gl’huomini
ancora, che se ne aveggono con quanto dispiacer d’animo
io soffri questa tardanza, et se io (com’è in effetto,
et so che vostra Serenità per sua benignità non ne dubita) solecito
et premo quanto più posso per superar tutte le difficoltà.
Delli tre vasselli tolti a Horon, et Encusen non mi viene
scritto, né l’accordo, né la portata; ma delli cinque
presi in Amsterdam uno è di trecento lasti che si
pagarà doi mille quattrocento fiorini per mese tre
altri, uno di doicentovinticinque lasti, et doi di doicento
l’uno si pagaranno questi 3 doi mille fiorini al
mese; et per un altro di 195 lasti si pagarà mille
quattrocento fiorini ogni mese, et questo s’intende per
il vassello con le artiglierie, che può havere sopra
con vele, et altri armizi necessarii. Vi sarà poi
la spesa dei viveri, et dei salari dei capitani et marinari.
Mi viene assolutamente presupposto, che la spesa sarà
molto minore di quella che vostra Serenità fa costì con quei
vasselli, che dicono esser di minor portata, et manco
armati di quello saranno questi tanto per l’arti-
glierie, che per il numero delle genti altre la qualità
dei vasselli.
Mando a vostra Serenità la stupulatione dell’accordo fatto
col sudetto signor Anstenraedt per la levata della 
--- page 304v---
 soldatesca. Intorno al quale ho procurato di avanzar
in tutto quel più che ho potuto. Dodici fiorini, et mezo
dò per la levata, che il signor conte Ernesto ne ha havuti
quattordici; un mese, et mezo di paga era nelle
capitulationi di esso Conte per la retirata, et questi per
quelli, che haverà in esser alla licenza haveranno
soli otto scudi per testa. Sono assicurati di sei mesi
di servitio, che doveranno haver principio dal
giorno della prima mostra, et quanto alla paga
ella è di millecinquanta scudi di moneta corrente,
che viene a cento scudi meno di quello haveva
il medesimo conte Gio. Ernesto; ma qui bisogna che dica
riverentemente alla Serenità vostra per sua intelligenza havermi
riferto il detto Colonello, et altri ancora, che ’l prin-
cipe Mauritio ha dichiarito questo partito parti-
colarmente troppo disavantaggioso per la paga in particolare
dicendo, che si vuol levar tutto il fior della
gente dal Paese, et poi si vuol anco stronzarli
della paga, che haveva il conte Gio. Ernesto, et che
hanno gl’istessi Holandesi, che sono in servitio
essendo impossibile, che li soldati colla detta paga
si possino mantenere per la carestia, et per il biso-
gno, che si ha dei viveri, et che questa non è la
vera stradda di voler conservar una perfetta 
--- page 305r---
 buona intelligenza, et corrispondenza con queste Provincie
et cose simili, le quali so che travaglieranno l’animo di vostre Eccellenze
come a me riescono di grandissimo dispiacere; poiché
l’avanzo non è nato da sforzo, che habbi fatto alla
volontà del Colonello, et suoi capitani; ma dall’haver
egli, et essi, che prima hanno essaminato insieme
li partiti condesceso all’assenso, et alla stupilatione
non havendo io detto mai altro se non che non havevo
da tenermi alle capitulationi del conte Gio. Ernesto
sua Eccellentia a me non ha fatto moto di questo, né
questi giorni passati, né hieri, che sono stato con lei
se ben mi parve, che havesse qualche cosa in capo
non so se per altro; che per questo pare a me non
habbi tutte le ragioni del mondo.
Mi par che li soldati holandesi per l’ultima riforma
habbino così sei scudi, et mezo per testa, come
mi è stato riferto, et li officiali siano pagati
a parte, tal che questa voce, ch’è commune,
et nata ad ognuno haverà data materia
a questi concetti.
Starà a vostra Serenità per chiuder la bocca, et per tenirsi amo-
revole la Natione, et questi soldati il commandarmi
che dia tanto quanto si dava al Conte che sono cento
scudi più per compagnia in ogni modo il partito non 
--- page 305v---
 è che per sei mesi, o darli qualche cosa di vantaggio
di quello è stipulato, et starà alla prudenza di lei il
deliberare o dell’uno, o dell’altro quello che stimerà
di suo servitio massime per evitar qualche disordine
che potesse avvenire non nei capi perché vogliono
farsi il loro capo soldo, come l’hanno quelli, che son
a quest’hora in servitio, ma nella soldatesca, che
haverà soli cinque scudi in circa per mese di moneta
corrente, ch’è uno scudo, et mezo meno delli altri
(se così è vero, come mi viene affermato, che sia)
il che aspetterò di sapere per poterli lasciar partir
contenti. Anco con queste sarà l’obligatione del Colonello che rimette alla dispositione di vostra
Serenità li 80 fanti sopranumeraii alli mille.
Et perché tutti li mali incontri vogliono haver la sua giun[…]
per maggiormente travagliarmi doppo l’haver io aspettato
molto tempo il governator di Nimeghen con quelli che scrisse
di dover provedermi per condur le genti in fine arrivò
domenica sera doppo che io havevo di tre giorni
stipulata, et fermata la capitolatione, et fu a
trovarmi con doi, che haveva seco. Mostrò di restar
scontento, et io gli feci quelle considerationi che ’l fatto
et la verità stessa portavano con sé, che io soleci-
tato dai commandamenti publici non potevo più tardare a
risolver in questo affare. Et hieri a sua Eccellenza considerai, che
già che esso Governatore diceva, che erano molti giorni che 
--- page 306r---
 haveva seco detti doi gentilhuomini doveva mandarli,
et non condurli con lui a Giuliers, et a Cleves; parve
che ella assentisse alla ragione; ma mi è stato poi
accennato hieri a sera da uno de’ suoi sottosecretario
che per render contento il detto Governatore et li doi have-
rebbe bisognato, che sodisfacessi a qualche spesa,
di viaggio, et per ritornarsene. Prometto alla Serenità vostra
che mai più da che la servo in questa residenza
ho havuto il maggior tormento né la maggior afflitione
d’animo, vedendo da tutte le parti concorrer un
flusso di traverse, che par, che tutte succedino per
dar maggior vigore alla mala fortuna, che mi
par di haver in questo negotio. Pregarò Iddio, che
mi assisti per servitio di vostra Serenità; et procurerò in
ogni maniera possibile render sodisfatti li detti
signori. Gratie etc.
Dall’Haya a’ 20 febraro 1618
di vostra Serenità
humilissimo, et devotissimo servitore
Christofforo Suriano

--- page 306v---
Al serenissimo principe di Venetia
prima
n° 7 fin n° 8

