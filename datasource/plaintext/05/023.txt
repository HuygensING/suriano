
--- page 136r---
2da
Serenissimo Principe
non intendendo alcuna cosa di quell’Alessandro Rosa
mercante, del quale mi commesse la Serenità vostra che
prendessi informatione, et m’opponessi a’ suoi tentativi
uno di questi giorni passati dimandai al Presidente
se havevano havuto alcun sentore o di lui, o di altri
con simil commissioni a quelle del Rosa, mi disse che
non; ma che era stato scritto a tutte le amiralità
di queste Provincie non sapeva però se n’era stato
scritto in Zelanda, et disse, che lo haverebbe
addimandato. Con questa occasione feci cader proposito,
et procurai col detto presidente di Frisia,
ch’è il signor Brumagno ch’è assai confidente meco
che come da sé tirasse un poco qual fosse il senso
de’ signori Stati, quando la serenissima Republica havesse ricercata
qualche nave da guerra per suo servitio da
trattenersi a sue spese; mi disse avanti hieri,
che haveva trovata congiontura di far il servitio
et era da alcuni stato detto nell’assemblea
et perché si prohibirebbe? È la Republica principe
nostro amico dimanderebbe per suo bisogno né
sapressimo negarlo. Questo stesso concetto l’ho 
--- page 136v---
 havuto in particolare da monsignor Brin di Gherldria, et credo che
non sarebbe negato. Ma spero nella bontà di Dio, ch’ella
non haverà bisogno di far questa instanza se ben l’esser
sempre la Serenità vostra preparata sarà al suo vantaggio.
Del Rosa è stato scritto a Midelburgh, et a Flesinghem
essendo state date a quelle Amiralità ogni particolar
contrasegno; ma sin qui non se n’è havuta, come ho
detto notitia alcuna.
Fra sette over otto giorni saranno qui li deputati
per la General Congregatione di Holanda. Caminano
le cose della religione torbide al solite. Succede
sempre qualche inconveniente. A Delft è stato
in punto quel populo di venir hier mattina alle
mani perché volevano li contraremonstranti, che
un ministro loro predicasse, et li
remonstranti o erministi non volevano, pur non
è successo altro havendosi interposto il Magistrato.
Il signor principe Mauritio sotto pretesto di andar a riveder
queste città dell’Holanda è partito questa mattina
di buon hora verso Delft, ove è stato nel Consiglio
di quella città, et così di città in città anderà mettendo 
--- page 137r---
 quel miglior ordine, che l’auttorità, et la prudenza
potrà al disordine, che va ogni giorno sorgendo
tra questa plebe condotta a questi segni dalla libertà
del dire, et dalla troppo conivenza, che si usa
da’ superiori con essa. Si spera nondimeno di
trovar rimedio al male; ma vi vuol tempo,
patienza, et prudenza più che ordinaria. Gratie etc.
Dall’Haya a’ 27 novembre 1617
di vostra Serenità
humilissimo, et devotissimo servitore
Christofforo Suriano

--- page 137v---
Al serenissimo principe di Venetia
2da

