
--- page 299r---
Replicata
2da
n° 6
Serenissimo Principe
sopra quanto fu avvisato da quelli del Conseglio di Stato li serenissimi
Stati Generali hanno fatta la risposta, che vostre Eccellenze vedranno
qui aggiunta per la concessione della levata di 1000 fanti
della maniera che fu concesso per il conte Gio. Ernesto, et colonello
Wassenhovven. Hora attendo, che dalla provincia di Holanda
siano dichiarati li luochi delle Mostre, ove haveranno a ridursi
li soldati. Ne ho parlato al signor Bernevel il quale mi ha
detto esser necessario affine che gl’habitanti delle città non
ricevino danno et restino al di sotto, che sia posto buon ordine,
né succedino degl’incovenienti successi nelle levate dell’anno
passato, et in quella del conte di Levenstein essendo restati al di
sotto li poveri habitanti, che hanno fidato il suo alli capitani, et
soldati. Io dissi, che a questo haverei procurato ogni rimedio ma
che in tanto sua Signoria non mancasse di continuarmi il suo favore anco
in questa occasione per poter ispedir questa levata.
Doppo haver aspettato molto tempo per poter trovar qualche soggetto per
capo di detta levata mi si offerse il governator d’Isendich luogotenente general
dell’artiglierie; ma non ho potuto accordar seco perché pretendeva
titolo di generale della condotta tanto per mare, che per terra, et altre
conditioni, che tiravano con seco varie consequenze, alle quali non ho
stimato a proposito assentire.
Instesso tempo mi si è presentato il signor Anstenraelt soldato di 28
anni in questi paesi, che doppo haver nella sua gioventù portate 
--- page 299v---
 l’armi a piedi, et a cavallo servì poi di luogotenente nella compagnia del
signor conte Ernesto di Nassau è stato capitano in Ostendem fu in Polonia
al servitio del marchese di Brandemburgh, et hora è ben senza tratte-
nimento dei signori Stati; ma però in termine tale che sua Eccellenza mi ha detto,
che la prima carica vacante gliel’haverebbe data, et me lo ha lodato
per huomo di valore, et coraggio spero che vostra Serenità sarà servita da
lui come anco dalli capitani che haverò seco, si leveranno mille ottanta
fanti; ma questi ottanta uno dei capitani li vuol levar del suo proprio
et condurli al servitio, et se vostra Serenità non li vorrà havere si rimetterà
a lei, se ben spera che non glieli leverà facendosi forse di farli buoni,
et proprii per renderle buon servitio. Sarà divisa la truppa in sette
compagnie quella del Capitano ha voluto il titolo di colonello,
et stando egli saldo glielo ho concesso ma rimesso all’arbitrio
di vostra Serenità il confermargli la denominatione delli officiali cioè luogotenente
et sargente maggiore, et quartiermastro anzi nel capitolo resta espresso
che essendoli da vostra Serenità accordati non corri il stipendio, ch’ella accon-
sentirà per la sua persona, et per gl’officiali sudetti se non doppo acco-
dato et per il tempo della prima mostra fino all’accordo si rimette
alla sua munificenza per quella recognitione che stimerà propria.
Troppo danni mi causano le capitulationi che di là sono state nella
riforma stipulate con cotesti holandesi perché nel proposito delle
paghe stano fermi nel voler haver quello, che hanno certi quelle
compagnie holandesi, et io nel non voler pagar più che sette scudi 
--- page 300r---
 per testa, et questo è il punto principale sopra il quale si
preme grandamente, et che ancor sta in contessa. Ricercano di haver
separate le paghe dei capitani et officiali accio sappino li soldati
quanta sarà la loro paga. Fin qui par che si contanterebbono se ben
non del tutto volentieri, che dal pagamento di sette scudi per testa da
sette lire correnti mancando soldati doppo la mostra, che se le darà
costi fosser detratti dodici fiorini per testa de’ 17 et mezo, che
possono importar in circa li sette scudi, et sarebbono quattro scudi, et
mezo in circa di quella moneta, io però sto saldo, et accorderò con quel
maggior avanzo che potrò; ma quando vostra Serenità stimasse meglio, ch’io
accordassi il stipendio fermo ai capitani et officiali; et tanto per soldato
per evitar li disgusti, o se trovasse buono il sudetto partito di ribatter
li dodici soli fiorini per testa, si compiacerà significarmelo colla risposta
di queste. Vorrei bene ch’ella non venisse a tempo; ma ne temo rispetto
alla stagione, che continua col gelo et con nevi che non lascierà così
tosto preparar le navi, et haveranno ancorché ad ordine difficile l’
uscita per il medesimo accidente del gelo. Sanno, et hanno havuta
particolar nota di quanto ella dà per ogni officiale nel reggimento del
Rocalaura et questo mi difficulta il caminar avanti come vorrei.
Tentavano et hanno fatto ogni potere per esser intertenuti dieci mesi,
anco doppo arrivati nello stato di vostra Serenità, et poi venero fino alli sei
mesi; ma io sono stato saldo nel non accordare, che per sei mesi doppo
la prima mostra; si vorrebbe ch’io passassi li dodeci fiorini per testa 
--- page 300v---
 per la levata, et stano saldi nel volerne 14 come il conte Gio. Ernesto.
Vi è l’obligo, come è appunto nella capitulatione del conte di Leven-
stein aggiunta, che doverà servir esso Colonello per mare et per terra
unitamente et separatamente secondo l’occasione et bisogno. Questo
è in sostanza quanto ho trattato sin qui né essendo ancor stabilito
mi rimetto a mandar il tutto con altre mie.
Nel fine della scrittura, che diedero li signori del Consiglio di Stato vi è posto,
che pareva a loro, che questa fosse una propria occasione di pensare
il mandar qualche suo ministro a Venetia considerandosi che così
comportava alli communi interessi, et al servitio proprio del Paese,
et per passare una più stretta corrispondenza tra la serenissima Republica
et queste Provincie.
Il promottore di questo avviso è stato il signor principe Mauritio seguitato
anco da altri col medesimo senso et quando sono stato a sua Eccellenza venendo
a proposito me lo confermò, et mi disse, che sempre haveva creduto,
che questo fosse il buon mezzo, et che facilmente et senza longhi discorsi,
et capitulationi si poteva stringer una più perfetta corrispondenza
con doi sol capitoli, che nell’occasioni dovessero questi Stati assister
di tante navi quanto fosse, stimate il bisogno et mentre li Stati
fossero pur in guerra sua Serenità assistesse di un tanto denaro
questa sarebbe breve capitulatione et le promesse dall’una parte
et l’altra fossero reciproche, et meco considerò che questo sarebbe
senza quei strepiti, che rendono gelosia. Ho saputo, che sopra tal
avviso hanno li serenissimi Stati Generali scritto alle Provincie per haver il loro 
--- page 301r---
 assenso in questo particolare parendo che vi sia l’inclinatione di mandar
Ministro a vostra Serenità di quello seguirà ne scriverò riverentemente alla
Serenità vostra.
In Brusseles si veggono lettere di Alemagna dall’ambasciator di Spagna
residente presso vostra Serenità di cotesto Nontio, et sino del cardinal Borghese
che tutte parlano, che senz’altro seguirà la pace, et molti di là ne
sono impressi; ma qui poco vi si crede.
Il messaggiero d’Anversa, che arrivò domenica non mi portò lettere
della Serenità vostra né fino a quest’hora è comparso il mio ordinario
pacchetto, temo di qualche mal incontro, et sento dispiacere perché
poteva esser che vi fosse qualche avvertimento o qualche ordine
da essequire.
L’ultime lettere mie furono de’ 5 col corriero straordinario n° 3 fin
n° 4 et le replicate mandai per Anversa. Gratie etc.
Dall’Haya a’ 13 febraro 1618
di vostra Serenità
humilissimo et devotissimo servitore
Christofforo Suriano

--- page 301v---
Blank page

--- page 302r---
Blank page

--- page 302v---
Al serenissimo principe di Venetia
2da replicata
n° 6 comincia n° 5

