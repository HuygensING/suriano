
--- page 176r---
Serenissimo Principe
havevo ispedite le mie lettere per Anversa quando
sabbato a notte mi sono pervenute quelle de’ 24 del
passato con gl’avvisi delle diversificationi de’ pensieri, et
delle operationi de’ ministri spagnuoli; cosa, che non è
parsa strana al signor principe Mauritio al quale sono
stato questa mattina per termine di confidente ufficio
affineché fosse informato di quanto passava. Disse
che il fidarsi dei Spagnuoli era un gettar il tempo
et che haverebbono fatto quello, che fosse tornato loro
conto, né altro bisognava creder; et sorridendo disse
non è stato mai possibile, che possino sentir con gusto doi
lettere dell’alfabetto il C et il D quel cedè non
lo vogliono sentire, né vogliono accommodarvisi;
vogliono bene, che gl’altri cedino; ma essi tenirsi
continuamente in possesso. Vercelli a quest’hora è
ridotto alla conditione di Vesel, hanno promesso
sempre di restituirlo; ma non ne faranno altro
et si può temer, che anco la serenissima Republica habbi
ad haver del travaglio la sua parte; ma ag-
giunse bisogna star a vedere.
Sta in questa corte curioso ognuno di sentir l’essito, et 
--- page 176v---
 se haverà effetto la pace; ma cadauno anco dubita che
vostra Serenità et il signor duca di Savoia insieme siano in questa
stagione condotti con parole, con ufficii, con trattationi
et dimostrationi di buona volontà, ma che nell’animo
si covino insidie, machinationi, et con gl’artificii soliti
ridur la Serenità vostra in particolare, et il signor Duca a retirarsi
dalle piazze, a ceder quasi in campo, et poi a primo
tempo condur a fine li loro disegni. Mira ogn-
uno verso l’Halzatia, sentendo, che là ancor si
mantengono le genti levate dall’arciduca Leopoldo
et sua Eccellenza in questo proposito mi disse, che non vorranno
Spagnuoli disarmarsi; ma tenersi in luoco; dove poter
commodamente dar con facilità l’allarma a vostra Serenità et
al signor duca di Savoia, aggiungendomi, che la Republica
non si fidi, se ella è armata ci stii, facci conto di
qualche buoni soldati (volse inferir di questi paesi)
che ella ha al suo servitio per lo spagnuolo farà
il possibile per ingannarla.
Io risposi a sua Eccellenza che le Signorie vostre eccellentissime hanno sempre
fatta professione di sincerità d’animo, et che era
del medesimo ancora; ma che però potevo esser 
--- page 177r---
 certo, che tanto haverebbono creduto; quanto havessero
veduto cosa di sicuro; ripigliò così bisogna fare, et
manco, che si crede a’ Spagnuoli è il maggior vantaggio.
Mi è stato riferto da uno venuto di Amsterdam esser
stato scritto da un mercante, che Spagnuoli credino
che l’Eccellenze vostre vorrebbono volontieri non esser soggette
a tante, et si grosse spese, come hanno fatto in
questa guerra, per questo siano condescesi a darle
parole, far promessa di pace, tra la Serenità vostra et il
serenissimo Ferdinando tra sua Maestà catholica et Savoia per
darle materia di disarmarsi, et licentiando le
genti disgustar qualche Natione, che poi in
occasione non sia così pronta a venirle a prestar
servitio; sperando di poterla coglier all’improvviso
et disarmata, et sprovista: perché per far il
fatto loro non si cureranno mancar della parola
come si vede, che tentano anco tutte le vie
per chiuder la stradda a quelli, che vogliono
passar al suo servitio.
Di più ho inteso, che vi sia qualcheduno che tiene
commissione dall’Imperatore et dal re Ferdinando 
--- page 177v---
 per levar genti dalle ie dei serenissimi arciduchi; ma
non si muoveranno se non per il primo tempo aspettando
più fermo commandamento, et che in tanto si teni-
ranno in questi contorni; né io mancarò di star
avvertito.
Hoggi è partito il conte Gio. Casimiro di Levenstein, come
sia a Colonia prenderà la posta per Heidelbergh, di là
ispedirà uno subito espressamente al conte suo fratello,
et trattenutosi egli appresso sua Altezza palatino quattro o sei
giorni caminerà in diligenza egli ancora per costa.
Spera come mi ha detto di esser in tempo, che vostra Serenità
non haverà ancora data sodisfattione alle lettere
di cambio, et so lo promette stante la riversole
del Vandembergh; ma in caso che il pagamento
fosse seguito si è lasciato intender con chi me lo ha
riferto doppo la sua partenza, che teniva per fermo
che vostra Serenità havendo esborsato il denaro se lo haverebbe
fatto restituire, o che haverebbe bisognato, che lo
esborsasse di nuovo, et che gli era stato detto
da persona di qualità, la quale mi fu accennato
esser il conte Guglielmo di Nassau, che a ciò la serenissima Republica 
--- page 178r---
 sarebbe tenuta, il che mi data causa d’ispedir le presenti
che verranno con l’altre per l’ordinaria d’Augusta
alla Serenità vostra; io con afflittione d’animo sentirei, che
ella havesse a ricever qualche disgusto in questo particolare
et che questi Alemani per natura assai puntigliosi, et
pieni di riputatione si disgustassero nell’ingresso a quel
[se]rvitio, et massime questi fratelli, che hanno adhe-
renze per servitù con il Palatino, et con il duca di
Virtembergh, et altri principi dell’Unione; essendo
massime lecito in questi tempi ad ognuno formar
quel giudicio, che gli pare anco sopra le gazette,
et massime nell’Alemagna; et dirò anco in questo
Paese spetialmente col ritorno delle genti, che sono
state al servitio, che per coprir qualche loro manca-
mento non lasciaranno di dir qualche bugia, che
si anderà alterando con gl’affetti o mali o poco
intendenti della munificenza, et pietosa carità
della Serenità vostra verso chi la serve. La riverenza, et
devotione mia porta il concetto; ma è espresso con
quella humiltà, che professo verso la prudenza
delle Signorie vostre eccellentissime et verso il servitio et interesse di quella serenissima Republica.

--- page 178v---
Havendo rimarcato nelle lettere della Serenità vostra quello che
di nuovo ha inteso, che ’l vostro re di Napoli non cessi da’
suoi pensieri di haver da questi paesi navi per suo
servitio ho fatto proposito di trovarmi appresso dimani
nell’assemblea de’ signori Stati per eccitarli a metter qualche
nuovo ordine, che a ciò sia avvisato dalle amiralità
di questa provincia, et di quella di Zelanda, oltre quello
che già è stato scritto all’una, et all’altra, né
mancarò di portar l’ufficio con l’affetto, che si
conviene. Gratie etc.
Dall’Haya a’ xi decembre 1617
di vostra Serenità
humilissimo et devotissimo servitore
Christofforo Suriano

--- page 179r---


--- page 179v---
Al serenissimo principe di Venetia

