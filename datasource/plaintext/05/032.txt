
--- page 190r---
2da
Serenissimo Principe
con gl’avvisi, ch’io ho portati nell’assemblea dei Stati
delle cose d’Italia, con quelli capitati dalla parte
di Colonia, et colla sospitione, che qui hanno naturale
contro lo Spagnuolo si fondano grandemente nel tener per
fermo, che la pace o non habbi a seguire, o non
habbi ad esser stabile in quella provincia. Ho saputo,
che doppo l’esser io uscito dall’assemblea hanno
fatto quei signori tra loro reflesso sopra la renitenza, che
si mostra con pretesti di restituir Vercelli, et sono
passati anco innanti a sospettare che o non si
restituirà già mai; o se viene restituito vi sia
una secreta intelligenza
del Re cattolico con sua altezza
di Savoia, et che questa non poteva riuscire, che con
disavantaggio della Serenità vostra; onde quasi stimavano
migliore, che la piazza non fosse restituita a fine di
tener alieno l’animo del duca della corona di
Spagna.
La deputatione fatta dall’Imperatore; et dal re Ferdinando
de’ commissarii nelle persone del Pontefice, et del

--- page 190v---
Gran Duca, questi signori l’hanno stimata per appunto non
propria, come la Serenità vostra la stima tanto per la lunghezza
che con sé porterebbe la qualità dei soggetti; quanto
per le adherenze, et intelligenze; onde si sono maggior-
mente confirmati nell’opinione, che Spagnuoli non
dicano da dovero.
Queste novelle hanno data materia a qualcheduni di quelli
con quali mi sono trovato prima, et doppo l’esser
stato nel loro general congresso di dirmi, che
il re di Spagna non farà di meno di non mostrar
eternamente nemico della serenissima Republica per haver
havuto tanto ostacolo da lei nelli passati emergenti
et si chiamerà offeso direttamente per sé stesso, et indi-
rettamente per la casa d’Austria; onde tenterà
ogni mezo per vendicarsene: aggiungendo che
pertanto la unione con questi stati con una
perfetta reciproca buona intelligenza era l’unico
mezo per la conservatione commune, et per il commun
beneficio. Altri mi hanno addimandato 
--- page 191r---
 quando sarebbe venuta la risposta di quanto mi havevano
fatto dar in scritto della loro intentione in questo particolare
dissi, che l’havevo inviata per Venetia con mie lettere de’ 9
ma che capitarebbe in tempo del Natale, et di mu-
tatione di collegio; oltre che la materia per sé stessa
anco meritava qualche tempo alla consultatione
et però non credevo haver alcuna cosa sino verso
la fine del mese venturo. Tanto ho stimato
proprio dir come da me nell’assemblea, et questo
perché il secretario mi portò la scrittura per nome di essa.
Uno di questi signori con chi fui hieri sera mi disse, che
quando fosse unita la Serenità vostra con loro si potrebbe
con più larga mano, senza riguardo, far di quelle
cose, che gl’interessi di altre aleanze, la ragione
di stato, et di buon governo non permette al presente così
largamente. Disse che havevano molti buoni vasselli
grandi, ben montati, et munitionati, che
passavano per trafico in Levante verso la Soria,
Cipro, et altrove, et che se vostra Serenità havesse havuto 
--- page 191v---
 bisogno di valersi di essi, essendo insieme collegati, si have-
rebbe prontamente potuto metter ordine tale, che si
rendessero al servitio di vostra Serenità, inoltre, che se si fosse
fatta questa unione si haverebbe potuto fare una
general prohibitione; o come dicono Placart, che
alcun vassello non sortisse di questi porti, che non si
sapesse ove andasse; et dovendo passar nel Mediteraneo
dasse sicurtà, che non havesse già mai a servire contra
la serenissima Republica. Io risposi, che sapevo molto bene,
che tutte queste cose si potevano far con unione; ma
che per tanto più obligare la serenissima Republica a corrispon-
der al buon affetto già che i tempi, la qualità de-
gl’accidenti, et qualche altro rispetto non permetteva
che così tosto si venisse a capo di tanto affare
che meritava matura consultatione, si poteva
hora per provisione far quello, che per obligo sareb-
bono questi signori astretti di fare in altro tempo.
Mi fu risposto, che potevo esser certo, che tutto
quello, che di qua si havesse potuto fare tutto 
--- page 192r---
 sarebbe stato essequito in servitio di sua Serenità.
Hieri sera mi disse il signor ambasciator d’Inghilterra che haveva inteso esser
da questi signori stata data risposta alle mie espositioni
et io glielo confirmai, et gli confermai insieme in
generale quello, che mostrò di capire che era con parole
generiche toccante il desiderio di unirsi con vostra Serenità
questo per tanto mi dà occasione di riverentemente
supplicarla a dirmi il suo prudentissimo parere
come mi doverò regolar nel risponder ad esso Ambasciatore
o a quello di Francia o ad altri se mi fosse parlato, quando
la Serenità vostra si compiacesse commettermi qualche
cosa da trattare a fine di regolarmi con il suo senso
in questa importante materia.
Con tutti li contrarii, che’ l signor Ambasciator inglese ha havuti nella
sua instanza di devenir alla proclama contra
il suo deliquente nell’opera fabricata sopra la
sua espositione, ha in ogni modo premuto in maniera,
et si efficacemente, che in fine si sono questi signori Stati
risoluti d’inviar il Placart, che già era stato 
--- page 192v---
 notato, alle sei ie: affinché lo faccino publicare, et
stampare, se vogliono, non havendo voluto
questa di Holanda, che si stampi in essa. Mi ha detto
l’Ambasciatore assolutamente che le ie hanno communicato
di stamparlo; ma io ho inteso, che haveranno libertà
anco di lasciar del farlo. Esso Ambasciatore ha mostrato
meco di restar sodisfatto di questo tanto, che si è fatto
non credo però, ch’egli in tutto lo sia.
È stata data commissione a quattro secretarii di
quattro città principali di questa ia di
Holanda, che inquirischino per trovar chi sia stato quello, che
dalla francese ha tradotta nella lingua fiaminga
l’espositione del detto Ambasciatore; stimando che non minore
sia stato l’errore di questo, di quello ch’è stato
quel dell’auttore dell’altra compositione. Ma
crede, che tutte queste diligenze serviranno per
termine di complimento, et per capo di riputatione.
Questa Congregatione di Holanda va dibatendo ognhora
il negotio di religione. Si procura, che ’l punto delle 
--- page 193r---
 contributioni preceda per servitio del Paese, et si spera,
che tanto succederà. L’ambasciator di Francia è stato hieri
nella detta Congregatione ha fatto efficace ufficio per nome del
Re, essortando questi signori all’accommodamento parlando
sempre con parole generali.
Colla missione, che ultimamente ha fatto il signor Lantgravio di
Hassia di doi suoi ambasciatori, che anco sono partiti resta si
può dir del tutto escluso il maritaggio, che si teneva per
stabilito tra il principe Henrico fratello di sua Eccellenza, et la figliola
di detto Lantgravio. Chi ha trattato l’affare per il Prin-
cipe ha trapassato i limiti della commissione, come dicono; et il Lantgravio stando sullo stabilito da quello che fu com-
messo non ha voluto ceder (tale è la riputatione de’ principi
di Alemagna) onde ha mandato a far iscusa colli signori
Stati, facendoli significare, che da lui non nasce il man-
camento.
Hier mattina la signora principessa di Oranges inviò a me
un suo gentilhuomo, che per nome di lei mi raccordò
l’ufficio, che uno di questi giorni haveva ella fatto 
--- page 193v---
 meco, et mi fece efficacissima instanza a fine che io
con altrettanto efficace ufficio replicassi la raccomanda-
tione, che scrissi a vostra Serenità con mie lettere de’ 6 del
passato per la vedova moglie del già suo capitano Monbon
perché ella con la sua munificenza si compiacesse in qualche
maniera sollevarla nella povertà in che era restata
con la perdita del marito, et con l’aggravio, che haveva
convenuto patire nell’accomandarlo di tutte le cose
necessarie per passar al servitio di vostra Serenità; onde restava
hora nuda, et povera. Io non ho saputo negar alla
detta Principessa di scrivere, et pregar l’Eccellenze vostre in gratificatione dell’Eccellenza sua; et attenderò quello
si compiaceranno ch’io rispondi. Gratie etc.
Dall’Haya a’ 16 decembre 1617
di vostra Serenità
humilissimo, et devotissimo servitore
Christofforo Suriano

--- page 194r---


--- page 194v---


--- page 195r---


--- page 195v---
Al serenissimo principe di Venetia
2da

