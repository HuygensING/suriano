
--- page 297r---
Replicata
prima
n° 5 fin n° 6
Serenissimo Principe
la mia pena si fa tanto maggiore nell’animo, quanto m’imagino,
che sia grande il desiderio, che ha la Serenità vostra di haver già la
nuova, che li vasselli siano ad ordine. Ho solecitato con lettere, et sole-
cita per me il Calandrini, et il Falghero, che sono in Amsterdam, et
di momento in momento sto attendendo, che siano noleggiati essi
vasselli; et havendo avanti hieri ispedita persona espressa in
Amsterdam mi è arrivato questa notte con avviso, che erano li signori
dell’Amiralità dietro a trattare coi compartecipi, et forse hoggi
haverebbono stabilito partito. Alli medesimi signori et a quelli di
Nortolandia scrissi mie lettere pregandoli a solecitare; ma per
quanto mi è stato referto vano pesati nel particolar del
noleggiare per non precipitar forse nel negotio. Li deputati
delle amiralità di Roterdam vedendo non haver vasselli
proprii sono passati nella Nortolandia per provederla
della portione che per ordine dei signori Stati devono accordare, et
accommodare, et io nel passar che fecero venerdì per di qua
li feci instanza, et li raccommandai l’ispeditione.
Doi lettere, che tengo d’Amsterdam parlano in una medesima
maniera, che vi era concorrenza assai di presentatione di
navi, et che si sperava, che vostra Serenità sarebbe stata ben servita
essendovene di buone.
Se havessi creduto, che la mia presenza in Amsterdam, o nella
Nortolandia havesse aiutato io sarei passato a quella
volta; ma senza dubio questo haverebbe dato materia
più tosto di difficoltare, che avantaggiare il servitio di lei:
tuttavia necessariamente converrò transferirmi in quelle parti
per dar gl’ordini necessarii, et proprii.
Come scrissi precedentemente la piazza di Amsterdam era grandemente 
--- page 297v---
 ristretta, et in maniera, che ’l Calandrini mi scrisse con lettere dei 7 che
ogni dì andava decadendo il pretio del denaro, onde non voleva far più
di 48 piacchi per ducato, dovendo per provedermi il denaro aiutarsi
delle piazze d’Anversa, Colonia, Francfort, et Norimbergh, et essendo
in Anversa, come di là anco ne ho havuto avviso, ristretto il
denaro per alcuni partiti fatti per la corte tanto più si accresceva la
penuria della rimessa, non vi essendo se non pochissima corrispondenza
di lettere da Amsterdam a Venetia.
Per il medesimo rispetto del poco trafico con Venetia vostra Serenità haverà anco
inteso esservi strettezza nella piazza di Londra, et a me lo ha
scritto l’eccellentissimo signor ambasciator Contarini, il quale mi ha spedita persona
espressa credendo haver lettere avvantaggiose per la via d’
Amsterdam, et pur il pretio riesce molto più basso di quello, che
già alcune settimane è stato fatto in quella piazza per Londra
il che penso, che la Serenità vostra credi in me gran travaglio vedendo
una tanta perdita a che ella sta sottoposta. Io farò tutto
il possibile per avantaggiar il publico servitio; ma dove
si deve passar per mano d’altri, et di mercanti in particolare
che comprendendo tanto maggiore si fa l’avidità del gua-
dagno.
Vogliono oltre il denaro, che mi si prepara per questa provisione
delle navi, et di genti sia anco causa della scarsità dei partiti
la provisione, che si fa in Amsterdam di 600 mila di polvere per vostra Serenità
essendone stato concluso partito, et tutto il denaro doverà
esser levato dalla medesima borsa di Amsterdam.
Havendo questi signori risoluto di armar contra li pirati sono stati
inviati a sua Eccellenza li nomi di alcuni capitani, et io hoggi, che l’ho
saputo me ne sono subito andato a lei per procurare, che 
--- page 298r---
 siano riservati quelli, che stima de’ migliori per servitio dell’
armata della Serenità vostra mi disse, che questi non erano, che
dodici, et che non haveria mancato di procurare, ch’ella
fosse ben servita, come ha sempre desiderato; onde haverebbe
aspettato, che dalle Amiralità fosse mandata altra lista.
Io di nuovo pregai l’Eccellenza sua che havesse a cuore questo particolare
importantissimo in che consisteva tutto lo sforzo, et il buon servitio di
questa armata, oltre la riputatione dei signori Stati, et del Paese:
tanto mi disse, che haverebbe fatto.
Al Calandrini ho fatte altre lettere di cambio di altri 25 mila ducati
pagabili allo stesso signor Melchior Noirott, come furono le altre
del giorno d’hoggi otto, et queste pur ad uso si doveranno pa-
gar a’ 13 d’aprile in moneta di banco.
Il Quingetti di Amsterdam mi ha fatto pregare scriver a vostra Serenità
che si compiaccia far sodisfar il fratello suo, che habita
costi di dieci milla ducati per parte delle lettere di cambio
di 27 mila che fino al luglio passato gli feci per l’esborso fattone
al signor conte di Levenstein, in che vostra Serenità farà quello, che
si parerà mentre io non so come sia passato, o da che sia
avvenuto, che non sia stata pagata la prima partita
che non haveva in sé alcun dubio; come haveva
la seconda, che diedi a Delfsil. Gratie etc.
Dall’Haya a’ 13 febraro 1618
di vostra Serenità
humilissimo et devotissimo servitore
Christofforo Suriano

--- page 298v---
Al serenissimo principe di Venetia
replicata prima
da n° 5 fin n° 6

