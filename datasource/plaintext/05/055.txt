
--- page 327r---
2da
n° 10
Serenissimo Principe
mentre mi trovavo in Amsterdam mi pervenero le lettere
della Serenità vostra de’ 9 dello stante, et quanto più comprendo
dalla lettura di esse il bisogno, et desiderio di lei, che
questi vasselli già siano pronti anzi alla vela in mare; tanto
maggiore si fa la displicenza dell’animo mio vedendo
essermi incontrate tante difficoltà anco sul proprio
luoco per accordar con li mercanti, et patroni de’ vasselli
che si sono resi difficili a condescender dirò anco a
più del ragionevole, come vostra Serenità ha inteso dalle
altre mie.
Gl’avvisi, che erano nelle sudette lettere mi servirono ad
evitar maggiormente quei signori di Amsterdam, et qui non
tralascierò di far ogni più efficace ufficio perché li
solecitino, et instino il preparamento, et per ciò darò
parte di tutto ad essi signori Stati.
Quando hoggi otto fui nell’assemblea, come ho riverentemente
scritto, che havevo trovato tempo, presentate le
lettere di risposta di vostra Serenità sopra il negotio de’ corsari
et detto quanto mi commandava intorno all’unione
et fatta l’instanza di scriver a’ signori dell’Amiralità
come fecero la risposta del Presidente non fu
che di ringratiamento della communicatione de-
gl’avvisi, et dirmi, che si haverebbe
consultato, et deliberato sopra quanto havevo proposto
et che al solito lasciassi per scritto. Tornato solamente 
--- page 327v---
 hieri a notte hoggi non ho havuta commodità di veder
altri che sua Eccellenza, et il signor Bernvel; onde non posso aggiunger
più dello scritto intorno ai particolari significatimi, et
commandatimi da vostra Serenità. Con l’essecutione degl’ultimi
ordini nelle sudette lettere de’ 9 caverò quel più, che mi sarà
possibile a servitio di lei.
Andai al signor principe Mauritio per condolermi seco a nome
della Serenità vostra per la morte del fratello principe di
Oranges, che è passato a miglior vita in Brusseles. Non
si sa la dispositione dell’ultima volontà sua poiché
li signori arciduchi hanno fatta metter la mano, et sigillo
sopra il scrittore, o luoco, ove sta riposto il testemento
per servitio, come viene detto da quelli, che possono haver interesse dell’heredità. Ha sua Eccellenza mandati in diverse
parti de’ suoi per prender il possesso de’ beni, et hora
s’intitola nelle scritture principe di Oranges.
Ringratiai l’Eccellenza sua delle patenti fatte per il luoco di
guarnigione alla soldatesca, che si leva per vostra Serenità
et mi disse, che volontieri farà ogni cosa per farle servitio
le diedi parte di quanto havevo operato, et di ciò
che mi era occorso in Amsterdam a che disse che
questi marinari come si appuntano non vogliono così
facilmente ceder. Disse che aspettava la lista per far
la denominatione dei capitani per i vasselli, la quale doverà
esser qui hoggi, o dimani, et sopra ciò ho di nuovo 
--- page 328r---
 pregato sua Eccellenza a far che siano huomini d’isperienza
di valore discretti, et di buona volontà di obedire.
A tanto mi promise, che haverebbe havuto particolar
riguardo.
Fui a visita del signor Bernvel, che discorse meco sopra le prepa-
rationi de’ vasselli, et anco sopra qualche pensiero, che tra
quelli dell’Amiralità è passato, et gli era stato riferto
da quelli di Roterdam, che armandosi hora li dodici
vasselli per questi Stati da servir contra corsari po-
trebbono in un istesso tempo esser ad ordine, et
uscir tutti in una flotta, et anco bisognando per maggior sicurezza, et riputatione sotto pretesto di
andar cercando li corsari caminar avanti fino a
Corfù; et mostrò non esser assolutamente l’animo suo
alieno da un simil concetto; a che considerai, che
bisognava, che li dodici vasselli, che facevo armare
caminassero speditamente, né si fermassero in alcuna
parte, che forse questi del Paese haveranno qualche
ordine di andarsi trattenendo. Rispose quando si venisse
ad una tal risolutione di dar commissione che
si facesse questo accompagnamento non si farebbe
altro che andar avanti. Io non so se questo sia
riuscibile, o pur se aggradisce a vostra Serenità. Potrà ella
avvisarmene il suo senso perché anc’io in questo
mentre procurerò di cavarne qual sia la vera 
--- page 328v---
 intentione, et il fine del motivo a questo, che lo tengo
per buono; ma anco credo, che difficilmente si troverà rin-
contro nel generale al condescendervi per molti rispetti.
Doppo haver data parte al signor Bernvel degl’avvisi disse
habbiamo qui nuove, che la pace seguirà, et che non
ostante le preparationi del duca di Ossuna, come la
serenissima Republica haverà fatto tutto, et preparato tutto et anco
uscito il preparamento in mare si accommoderanno le cose
et replicò Per mio avviso seguirà senza dubio la pace.
Io ripigliai lo vorrei per servitio della serenissima Republica et per la
commune quiete, et tranquilità; ma che non me lo
potevo persuadere dalli andamenti de’ Spagnoli a’ quali
difficilmente si può prestar alcuna fede. Confesso, che era
vero, et fece reflesso sopra le cose di Savoia consi-
derando esser troppo dura cosa, che come si intende-
va si volesse far disarmar al Duca totalmente per
aspettar poi la discrettione de’ Spagnoli. Disse bisogna
per far bene, che ’l Christianissimo habbi un buon corpo di
cavalleria, et d’infanteria pronta nel Delfinato
in Provenza, et ai confini della Savoia per entrar
prontamente a danno dei Spagnoli quando manchino
alla parola. Et con questi concetti tornò a replicare
che per suo parere al certo si haverebbe havuta la pace;
ma non bisognava tralasciar di attender a prepararsi
per evitare la finezza de’ Spagnoli: né uscì ad altro.

--- page 329r---
Per compita essecutione, et intelligenza delle cose espressemi
nelle sue lettere de’ 9 non mancarò di andar indagando
in ogni possibil maniera.
Oltre quanto ho scritto con le passate mie per l’informatione
intorno a corsari non ho che aggiunger di più se non
che mi dicono essere quasi sopra ogni vassello dei
Turchi cosa considerabile per molti rispetti, et degna
della propria prudenza di vostra Serenità.
Quel giorno, che partii di qua per Amsterdam mi seguitò
monsignor Gio. Battista Pasini mosso dal zelo che ha del
servitio della Serenità vostra a fine di significarmi a bocca
quanto haveva operato, et come haveva finalmente
ridotto il cavalier Studler a partirsi, et venirsene
immediate al servitio di vostra Serenità, et esso cavalier ancora mi ha
scritto essersi risoluto, et che sarebbe partito per li
sette over otto del mese venturo. Ho fermata
in scrittura la sua condotta, et non havendo voluto
risolversi altrimenti che con sicurtà di servir vostra Serenità
in pace, et in guerra ho aggiunto, quando riesca
il suo servitio grato a sua Serenità. Il tempo non
gli comicierà, che all’animo di lui a piedi della
Serenità vostra, et allhora sconterà li doicento ducati
che il Pasini li haverà esborsati per far il viaggio
in quei mesi che ella farà stabilir seco. Et il
stipendio sarà di cento ducati il mese, come già 
--- page 329v---
 fu concluso, et sarà in moneta corrente. Hoggi parte
il Pasini per solecitar esso Cavaliere alla partenza, et li ho
pagate le spese del viaggio che ha fatte parendomi così
convenire; et certo non ha la Serenità vostra che desiderare più
di affetto, et di divotione verso il servitio del suo Principe
di quello, ch’è in lui, con che si rende ognhora più
meritevole, et degno della gratia, et munificenza sua.
Dall’Haya a’ 27 febraro 1618
di vostra Serenità
humilissimo, et devotissimo servitore
Christofforo Suriano

--- page 330r---


--- page 330v---
Al serenissimo principe di Venetia
2da
n° 10 comincia n° 9

