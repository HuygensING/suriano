
--- page 072r---
Serenissimo Principe
finalmente quando ha piacciuto a Dio, et coll’aiuto di sua divina
Maestà il signor conte di Levenstein è uscito questa mattina
doi hore avanti il mezo giorno in mare con undeci
navi, nelle quali ha li tre milla, et più fanti levati
per servitio di vostra Serenità, et spero col buon vento, che si
è messo, che farà felicemente il viaggio. Il signor Conte haveva
un poco di febre, et credo nata più tosto da alteratione
d’animo, che da altro per le molte instanze, che
gli venivan fatte. Io havendo in questo punto intesa
la partenza l’ispedisco in Colonia per pedone espresso
il qual doverà arrivare sabbato, che sarà opportuna-
mente avanti il partir dell’ordinario per Augusta.
Posso ben dir sinceramente alla Serenità vostra che mi trovo
fuori di un gran pensiero, et travaglio d’animo
et certo il trattenermi in questa città ha giovato
grandemente alla ispeditione: perché li pretensori
de’ crediti havevano pensiero d’interdir la
partenza delle navi per esser assicurati di
quanto dovevano havere; ma havendo io fatto 
--- page 072v---
 loro constare, che il denaro, che io havevo accordato
al signor Conte era perché ognuno restasse sodisfatto,
non solo han tralasciato di far altro tentativo in con-
trario; ma sono passati a Delfsil, et hanno eccitati
li marinari al partire.
Scrissi sabbato passato a vostra Serenità, et le mandai copia au-
tentica di una scrittura, che mi havevo fatta
fare dal Vandembergh mercante, che hebbe le
lettere di cambio a fine che vostra Serenità se havesse
accettate dette lettere non ne facesse il pagamento
se prima non le erano presentate altre mie d’avviso
perché era necessario, che io sapessi, che ognuno fosse
effettivamente, et non in parole sodisfatto dal detto
mercante. Per abondare mando anco con queste
una copia, se ben non autentica, della medesima
scrittura.
Qui si trova ritornato da Delfsil il signor conte Gio. Casimiro
fratello del Colonello, il quali dimani mattina partirà
a buon hora alla volta di Leverdem per parlar ad 
--- page 073r---
 un quartier mastro, che si è obligato condur 300 fanti
sotto al colonellato del fratello. Me lo ha accennato,
et io gli ho detto, che non era a proposito il mettersi
in spesa, senza sicurezza che la serenissima Republica havesse
[bi]sogno di detta militia; et però l’astenersene
per hora sarebbe stato prudente consiglio. Mi ha
risposto, che già era la nave pronta ad Encusen
et che per un’altra compagnia era poca cosa; et io
gli ho replicato, che doveva guardar il signor Conte
quello, che faceva. Né egli mi ha risposo altro.
L’altra nave, ch’è restata a Delfsil ha già sopra
cento cinquanta huomini in circa, et presto sarà
ad ordine per partire, né io m’ingerirò qui
dentro in maniera alcuna. Seguiteranno anco
il signor Conte li marinari, che già le scrissi, che levava,
et saranno da doicento in circa ripartiti sopra dette
doi navi.
Io con queste mando alla Serenità vostra il nome delli vasselli,
il nome, et cognome de’ patroni di essi, il numero 
--- page 073v---
 in circa della soldatesca, ch’è in essa, et dei marinari, ch’è
quanto vostra Serenità ha mostrato di desiderare, et vorrei
volontieri haver saputo, o potuto usar maggior diligenza
che l’haverei fatto volontieri; ma spero, che la Serenità vostra
non sentirà alcun travaglio per dette genti quanto
alla sanità perché sono partite certo di qua [sen]za
alcuna infettione; et il Conte mi scrisse, et mi ha fatto
anco dir di bocca, che osserverà pontualmente gl’ordini
et commandamenti di vostra Serenità in questo proposito di
sanità. Dimani piacendo a sua divina Maestà
mi metterò in camino per ritornar all’Haya, et
di là scriverò quello, che anderà occorrendo per
servitio, et intelligenza delle Signorie vostre eccellentissime. Gratie etc.
Di Grunighen a’ 30 ottobre 1617
di vostra Serenità
humilissimo et devotissimo servitore
Christofforo Suriano

--- page 076r---
Cut page

--- page 076v---
Cut page

--- page 077r---


--- page 077v---
Al serenissimo principe di Venetia


--- page 074r---
Il leon negro patron Gerit Janssen d’Enckusen, chiamato il Generale.
Sopra vi è il signor conte di Levenstein con tre cento sessanta fanti incirca
della sua compagnia, et con esso anco il signor conte d’Ortenburgh et questa
nave ha 26 marinari.
L’unicorno bianco patrone Cornelis Pieterssen d’Enckusen chiamato l’Armiraglio.
Sopra è tutta la compagnia del signor conte d’Ortenburgh, et il rimanente
di quella del signor conte di Levenstein.
Il gallo negro o gallo abbruggiato patrone Jan Pieterssen Haen d’Enckusen
chiamato il Vice amiraglio sopra vi è monsignor Durante de’ Prignei sergente
maggiore del regimento con la sua compagnia et cinquanta incirca
di quelli del capitano Limbach, et questa nave ha 25 marinari.
Il can di caccia d’Inghilterra patrone Henrich Adrianssen da Edam sopra
vi è monsignor Pithan luocotenente del luocotenente colonello con 280
incirca soldati della sua compagnia, et questa nave ha 19 marinari.
Santi Pietro et Paulo patrone Gerbrant Claessen Voocht sopra vi è monsignor Conoschi con
300 fanti incirca della compagnia del signor conte Gio. Casimiro, et questa
nave ha 17 marinari.
Il rosignolo patrone Simon Jacobssen Coethart sopra vi è il capitano Limbach con 290
fanti incirca, et questa nave ha sedeci marinari.
Il neptuno patrone Simon Isbrantssen sopra vi è il capitano Andrea quartiermastro
del regimento con 260 soldati incirca, et questa nave ha marinari 16.
Il tabacco patrone Gioan Paulsen van Velandt sopra vi sono soldati 260 incirca
del capitano Brezcker, Limbach, Kröll, et di qualch’altro, et questa nave ha 15
marinari.
Il carro dorato patrone Giacob Jaobssen d’Haerlem sopra vi è il capitano Kröl con
280 fanti incirca, et questa nave ha 19 marinari.
La nave Sant’Iacomo patrone Pieters Jacobsen Unkreit soprra vi è il capitano Turnou con 300
fanti incirca con la sua compagnia, et questa nave ha 24 marinari.
La terra di promissione patrone Gioan Dorcken Duunmeier sopra vi sono da 240 soldati
incirca de’ diversi capitani, et questa nave ha 18 marinari.

--- page 074v---


--- page 075r---


--- page 075v---
2
Nota de’ vasselli de’
patroni d’essi della soldatesca
et delli marinari
