
--- page 078r---
Prima
Serenissimo Principe
mi partii di Grunighen il giorno seguente all’ispeditione
delle mie ultime lettere, che furono de’ 30 del passato
ispedito alla volta di Colonia per messaggiero espresso
con l’avviso della partenza del conte di Levenstein
con le sue genti dentro ad undici navi. La notte
di giovedì passato arrivai in questo luoco della
mia residenza, ove intesi esser venuto la mattina
dello stesso giorno messer Gioseppe Tirabosco corriero
di vostra Serenità, che non mi havendo trovato, né sapen-
dosi il certo quando dovevo esser qui prese
ispediente di venirmi incontro; ma facendo
egli la stradda per la via di terra, et io
presa quella dell’acqua nell’Ovrisel,
havendo il vento favorevole mi fallì nel
viaggio; ma havuta lingua nel camino, ch’io
ero passato, tornò a dietro, et arrivò venerdì
notte. Haveva fatto il viaggio in meno
di nove giorni, il che però manco haverebbe
servito all’intentione et desiderio di vostra Serenità 
--- page 078v---
 et per il quale s’è messa a farne l’ispeditione, poiché
come ella prima dell’arrivo delle presenti haverà
inteso, il Conte era partito quattro giorni innanti,
et havendo havuto sempre, come continua tuttavia
il vento favorevole, bisognava, che allhora fosse
passato l’Inghilterra. Et per me stimo, che alla fine
di questo mese sarà certo a Corfù. Le lettere di
vostra Serenità delli 19 che ricevei avanti quelle coll’
estraordinario mi commandavano il solecitar la sua
partenza; ma già anco con quelle era ispedito.
Ho fatto saper al conte Gio. Casimiro, che si trova
in Amsterdam, che suspendi il viaggio delli trecento
fanti, et altri, che il Conte suo fratello haveva lasciato
ordine, che lo seguitassero, et credo che lo farà
havendomi fatto instanza con sue lettere di saper
s’era vera la voce della pace, che si pubblicava
in Amsterdam, per poter come dice nelle lettere
metter ordine alli affari del fratello per il resto de’
vasselli, et altre cose. Mi duole infinitamente, che 
--- page 079r---
 le lettere non siano capitate in tempo di prevenir la
partita delle navi; ma come Dio ha cura delli inte-
ressi della serenissima Republica forse ha voluto così: perché li
suoi nemici pensino bene a non haverla questa
volta ad ingannare: mentre vedranno, ch’ella
haverà prontezza, essendo mancato all’accordato,
di star sulla sua sicurezza, et riputatione.
So, che ’l signor Conte haverebbe sentito notabilissimo discontento
che fosse sospesa la sua andata, perché d’altro
non dubitava, et perché cessando questa occasione
della guerra si trova molto interessato, ma
molto più ancora intricato, et egli stesso ha
detto a qualcheduno che me lo ha ultimamente
riferto, che, venendo il caso della pace se vostra Serenità
non assisteva al suo intartenimento in qualche
maniera restava un povero cavalliere.
Haveva una volontà più che ordinaria
di acquistar un gran nome, et una gran
riputatione colla condotta delle sue genti, et col 
--- page 079v---
 servitio, che si prometteva prestar con esse. Tutti li capitani
havevano il medesimo fine; ma credo, che ognuno di
loro resterà sconsolato, quando all’arrivo nel serenissimo
Dominio intenderanno l’avviso della pace. Et sia
la Serenità vostra certa, che ognuno per la parte sua è
interessatissimo per la lunghezza della levata, et della
partenza; et per li mali trattamenti usati dal conte
d’Embden nell’esser causa del ritornar indietro
dei soldati.
Io mandai alla Serenità vostra con lettere de’ 28 del passato
la copia autentica della riversale fattami fare
dal Vandembergh, che anulava l’accettatione
delle lettere di cambio delli 27 mila ducati in caso
che non le fosse presentata mia altra lettera d’avviso
et replicai anco un’altra copia con mie de’
trenta; m’è stato caro, poiché vi sono molte
difficoltà nella sodisfattione dei debiti, mentre il
Quingetti sopra il quale il Vandembergh haveva
fatto fondamento dell’esborso del denaro a credito 
--- page 080r---
 non ha voluto farne altro, non essendo le lettere in lui.
Ancor il negotio tra esso Quingetti, et Vandembergh non
è del tutto accommodato, né io farò lettera alcuna
d’avviso, se prima non veggo la total sodisfattione
a chi deve conforme al concertato con esso Van-
dembergh; intanto le genti arriveranno nel serenissimo
Dominio et allhora non sarà difficoltà, che ’l denaro
non sia ben esborsato. Gratie etc.
Dall’Haya a’ 6 novembre 1617
di vostra Serenità
humilissimo, et devotissimo servitore
Christofforo Suriano

--- page 080v---


--- page 083r---


--- page 083v---
Al serenissimo principe di Venetia
prima


--- page 081r---
Copia
Io Alessandro Vandembergh mercante d’Amsterdam dichiaro et
confesso con la presente scrittura haver ricevuto dal clarissimo signor Christofforo
Suriano residente per la serenissima republica di Venetia appresso li signori Stati Generali
delle Provincie Unite de’ Paesi Bassi doi lettere de cambio per la summa di
vinti sette milla ducati di Venetia, l’una di ducati vinticinque milla
pagabile al signor Gratioso del Calice de’ 14 del presente, et da esser pagata
la metà a’ 17 decembre venturo, et l’altra metà all’ultimo del detto
mese. Et l’altra lettera diretta alli signori Giacomo et Tomaso Van Castri per
la summa di doi milla ducati simili scritta a’ 17 di questo mese, et paga-
bile a’ 17 decembre prossimo, et queste per la totale espeditione del
signor conte Georgio Lodovico di Levenstein et sodisfattione di quanto deve,
delle quali doi lettere dichiaro et intendo che ogni accettatione, che facesse
fare di esse il serenissimo principe di Venetia, al quale elle sono dirette, sia
nulla, et se fosse fatto il loro pagamento li detti signori Calice et Van Castri
debbano ristituirlo a sua Serenità intieramente quando però esse lettere di cambio
non siano accompagnate d’una lettera d’avviso del medesimo clarissimo
signor Christofforo Suriano di haver io del tutto ispedito da quanto
deve qui et altrove, il signor conte Georgio Lodovico di Levenstein, et ch’esso
signor Conte partito da questo luoco di Delfsil et fiumiera d’Emns, et
fatto vela in mare con le navi dentro le quali sono li 3 mila fanti che
sua Signoria illustrissima ha levati per condurli al servitio della serenissima republica di Venetia
per confermatione delle quali tutte cose sottoscriverò et segnerò le presenti
di mia propria mano et col mio proprio sigillo, et effettuato in
tutto quanto di sopra doverà la presente scrittura restar nulla et
di niun valore, et le sudette lettere de cambio doveranno haver il suo
intero vigore.
De Delfsil a’ 17 ottobre 1617 stilo novo
Io Alessandro Vanden Berghe affermo et ratifico di mia propria mano
et col mio sigillo quanto detto di sopra

--- page 081v---


--- page 082r---


--- page 082v---
1
Copia delle scritture del
Vandembergh
