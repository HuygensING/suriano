
--- page 005r---
2da
Serenissimo Principe
venne mercordì passato il conte Gio. Casimiro fratello del conte
di Levenstein per dar alcune lettere a sua Eccellenza del Palatino,
et altre alla signora principessa d’Oranges. Io lo ho honorato
et banchetato in questa casa di vostra Serenità imaginandomi esser
mente di lei, che questi cavallieri habbino anco nell’
apparenza da un suo ministro testimonio di stima,
et che sia aggradita la buona volontà, et devotione
che dimostrano verso il servitio di quella serenissima Republica.
Credeva egli, et io ancora fondato sopra le prime
et altre lettere, ch’egli stesso dovesse esser qui
venerdì passato, ma solo con lettere del giorno
d’hieri mi avvisa, che sarà al certo questa
sera qui, come vedrà dall’aggiunta traduttione
delle dette lettere sue, nelle quali vedrà anco la
causa del ritardo, et come speri di haver la
commissione per l’altra levata. Dio voglia, che
venga, ne vivo antioso, et desideroso, che queste
genti partino, et non perdino la buona stagione.
Il baron della Rosciafucò nipote del Cardinal
di questo nome mi ha fatto dire per un suo genti-
lhuomo, che havendo dichiarita alli eccellentissimi signori
ambasciatori in Parigi la sua buona volontà di servir
la serenissima Republica a me ancora faceva saper la
medesima; et che vedendo cessata l’occasione 
--- page 005v---
 d’impiegarlo, che mi assicurassi, che haverebbe condotto
numero di gente atto al servitio di vostra Serenità, et il gentilhuomo,
che me ne parlò mi aprì un senso, del quale non
sarebbe difficile la riuscita; che stante la strettezza
de’ passi, quando la Serenità vostra volesse impiegar
detto cavalliere, o altro, convenendosi condur le
genti per mare potrebbe rimandar li vasselli
che conduranno il signor conte di Levenstein con le sue
genti a Marseglia o in quelle spiaggie della
Francia. Il pensiero non è cattivo [per] la brevità
del viaggio, et perché vostra Serenità potrebbe ella stessa
far il contratto per il transporto, et per li viveri delle
genti che volesse levar di Francia. Se vostra Serenità
mi dirà qualche cosa per risponder a chi mi ha
parlato del detto monsignor della Rosciafocò riuscirà
caro havendomene fatta instanza.
Mi ha rappresentato il Pasini essersigli offerto l’alfier
Battori Natale, che ha servito più di 16 anni
li serenissimi arciduchi huomo di valore, et d’ispe-
rienza, che doveva venir a servir vostra Serenità
col già signor Pompeo Giustiniano, et che tenendo
disdotto filippi al mese di paga l’haveva ridotto
a contentarsi di 14 a mia sodisfattione.
Io sopra la relatione stimandolo proprio per il 
--- page 006r---
 suo servitio ho ispedite fin sabbato passato lettere
per vostra Serenità et per l’illustrissimo signor savio di Terraferma alla
scrittura: perché con esse s’introduchi a’ piedi di lei
et gli ho accordato il detto stipendio di 14 ducati
per mese.
Altri alfieri gli sono anco capitati, che vorrebbono
seguitar il cavallier Cataneo genovese, et lo hanno
ricercato s’era certo, che fosse al servitio di vostra Serenità
perché si sarebbono messi in viaggio. Se vorranno
haver lettere di raccommandatione io gliele farò
haver immediate perché partino, et così scrivo al
Pasini.
Li deputati di Zelanda dovevano arrivar hoggi, et
hanno tardato perché quella provincia ha voluto ben
ventilar la materia di religione, et li punti della
controversia affineché uniti questi agl’altri deputati
dell’altre Provincie possino con facilità stabilir cosa
propria, come dicono il servitio di Dio alla conservatione
della religione, et alla manutentione stabile dello
Stato.
La città di Dordrechet, ch’è la metropoli di questa
provincia d’Holanda ha a parte destinati tre
soggetti di valore per dar calore, et
far forte il partito della vecchia religione. Hanno 
--- page 006v---
 in sostanza havuta in commissione di procurar che in
ogni maniera siano abolite le risolutioni, che qualche
città dell’Holanda hanno fatto in pregiudicio dell’antica
confessione della riformata religione, et di ringratiar
sua Eccellenza come hanno fatto della protettione, che ne ha preso
et pregarla di continuar in essa.
Il negotio effettivamente è intricato, et a discioglierlo vi vorrà
e tempo e fatica; ma più prudenza perché non seguino
di quelle cose che in congionture simili possono avenire.
Fecero li signori Stati saper a monsignor Bernvel, che venisse all’
Haya; ma egli s’è iscusato con allegar, che qualche suo
particolar affare lo impediva, et si crede, che quanto più
potrà starà lontano per veder o coll’absenza di
divertir l’effettive risolutioni, o almeno non vi
concorrer coll’assenso; et fa dir esser in purga.
Gl’emuli suoi tanto più pigliano materia di dir male
di lui, et vorrebbono pur veder di trovar mezo
di levarli se non del tutto almeno un poco della sua
grande auttorità, et del credito in che si è avanzato.
Col signor principe Mauritio sono bene spesso li deputat[i]
delle città di questa provincia, che tengono il partito
della religione calvinista o contraremonstrante
come qui la chiamano, et anco la notte; così
parimente di quelli, che sono stati mandati dalle Provincie.

--- page 007r---
Spagnoli in queste dissensioni stano a mirar con occhio
molto aperto quello, che ne possi seguire, et sentendo
li motivi presumono, che li signori Stati habbino disgusto
contro il signor principe Mauritio per la dichiaratione, che
ha fatto in questo capo di religione, et mi scrive il
Pasini che fondano con ciò nuova speranza di
monarchia in queste Provincie, che lo dicono con
molta baldanza, et che si lasciano intender, che non
prenderebbono cinquanta per cento. Gratie etc.
Dall’Haya a’ 5 settembre 1617
di vostra Serenità
humilissimo et devotissimo servitore
Christofforo Suriano

--- page 007v---


--- page 010r---


--- page 010v---
Al serenissimo principe di Venetia
2da


--- page 008r---
Lettera del signor conte di Levenstein di Amsterdam
a’ 4 settembre
Signore con tutto che io stimassi di venir venerdì all’Haya, ciò
m’è stato impossibile tanto per ricever, et imbarcar
le armi, et li vestimenti de’ soldati, come parimente
per altre picciole occorrenze, che m’erano ancor fra le
mani. Hora ch’io ho tanto fatto, che ho già
trattato li vasselli, et data carica alli capitani per
l’altra levata, io venirò dimani a sera sicura-
mente all’Haya per pigliar licenza et ricever, et
procurar le lettere, che mi saranno necessarie.
Io spero, che haverò dato così buon ordine, che
doppo la mia partenza di questa città per Delfsil
l’imbarco dell’altra levata sarà molto facile
ad esser ispedito da mio fratello il quale, come
anco il conte d’Ortembourgh etc.

--- page 008v---


--- page 009r---


--- page 009v---
Lettera del conte di Levenstein
nella 2da
