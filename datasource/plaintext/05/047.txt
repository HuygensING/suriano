
--- page 279r---
n° 2
Serenissimo Principe
scrissi riverentemente alla Serenità vostra colle 3 lettere mie de’ 21 del presente, che
opportunamente haverei fatti gl’ufficii, che mi commetteva nella
sua de’ 6 non volendo pigliar tempo a quelli dell’Amiralità di trattar
colli signori Stati, onde sono andato portando innanti il dimandar
audienza, et havendola ricercata per hier mattina, presupponendo
questi signori che oltre gl’avvisi, de’ quali non havevo in tanto lasciato
di far qualche communicatione a sua Eccellenza a monsignor Bernvel, et a
qualche altri, come anco sopra quanto mi era scritto da lei intor-
no il negotio di aleanza, volessi solecitar per le navi, mi fece dir
il Presidente, che non si haveva havuta commodità di chiamarmi
per molte occupazioni, ma che tenesse per fermo, che non vi occor-
reva maggior eccitamento perché sarebbono state essequite le cose
in maniera, che sarei restato contento, in ogni modo io non
mancarò di trovar il tempo proprio per essequir le publiche
commissioni.
Et quanto al dar in scrittura mi astenirò al più sarà possi-
bile; ma questa è cosa usitatissima perché non risolvendo tal
volte li signori Stati le cose, che con l’assenso delle provincie
vogliono haver in scritto l’instanza, o propositione per po-
terla communicar ad esse; oltre di ciò la più gran parte di
questi signori non intende l’italiano, et quelli, che lo intendono
non bastano a darlo a comprender agl’altri, et per tanto
vogliono la traduttione o in francese, o nella lingua propria
ma nel dar scrittura, quando ne sarò necessitato assicuro
riverentemente la Serenità vostra che caminerò colle parole stesse, et coi
medesimi concetti, che mi saranno dettati da lei.
Colli ambasciatori di Francia, et Inghilterra in questo negotio di aleanza,
quando me ne sia tenuto da alcuni di loro proposito mi 
--- page 279v---
 governerò coi prudenti avvertimenti di vostra Serenità, et procurerò di
cavar il senso di essi se ben si può creder, che non amando
le monarchie le republiche in generale, et le loro unione malamente
si contentarebbono, che seguiste tra vostra Serenità et questi signori.
Il signor Bernvel a chi particolarmente conferì quando mi scrive la Serenità
nel proposito della risposta alla scrittura dei signori Stati disse
horsù aspettaremo, et bisogna, che venga qualche miglior
risposta, et continuò, che la Republica non si fidi, et tenga per
fermo, che li Spagnuoli la inganneranno, et il signor principe
Mauritio ha parlato coi medesimi concetti.
Monsignor di Monthou mi ha scritto con lettere dei 3, che dovevo
partir di Turino doi giorni doppo per questa volta, et ha
dato ordine qui al Luz di trovargli casa appresso di me.
Questi signori havendolo saputo hanno formato giudicio
che la guerra non cessi, et par che si liberino dall’antico
impresso sospetto verso sua Altezza.
Sentono anco piacere del ritorno del detto Monthou sperando
che questa nuova missione sarà con commissione di
accordar qualche aleanza con questi Stati, et così
anco con la Serenità vostra.
Scrissi domenica passata al Pasini dello Studler replica
anco mercordì, che se lo trovava della stessa disposizione
di andar a servir la Serenità vostra colla condotta, che già fu
accordata lo facesse partir immediate, et starò atten-
dendo quello me ne risponderà.
Havendo procurato sapere della moglie del capitano Gio. de
Mario, ove egli si trovi al presente, mi ha detto, che
era ancora alla corte del marchese di Hanspach, interve- 
--- page 280r---
 nuto da quel Principe con qualche carica havuta doppo
il suo ritorno di Venetia, et dicendo di più, che era partito
da vostre Eccellenze con parola, che quando havessero havuto bisogno
della persona sua glielo haverebbono fatto sapere. Io
col medesimo concetto gli scriverò dimani per la via di
Colonia, et quando vostra Serenità stimasse proprio di haverlo
al servitio suo havendo qui nome di buon soldato, come le
ho scritto fino al giugno dell’anno passato potrebbe
farglielo sapere per la via di Zurich col mezo del signor secretario Vico.
Di altri soggetti di servitio già ho parlato a sua Eccellenza ma ben
mi aveggo, che malamente si priverà dei suoi, et pochi
sono buoni, che siano fuori di carica, et li par di star
commodi malamente si risolveranno a muoversi senza gran
pretensioni, et ha detto colla solita riverenza mia è necessario
che vostra Serenità mi dichiarisca il particolar titolo, il carico, et
commando, che vorrà ella, che habbino nella sua armata
perché allhora secondo la qualità de’ soggetti si potrà far
la scielta, et appopriar il titolo, altre di ciò per quanto
tempo doveranno esser condotti. Queste doi cose particolarmente
sono necessariissime di sapere: perché immediatamente mi viene
dimandato perché servire, per quanto esser intertenuti fa-
cendo ognuno il calcolo secondo l’interesse.
Ha spiacciuto in generale la morte caduta nella persona del
capitano Coulena per la perdita, che vostra Serenità ha fatto di sì bravo
soldato, et quanto al capitano Steven, che lo ha morto si
aspetta d’intender, che vostra Serenità li havera concesso il suo
perdono per non perder un sì buon soldato, credendosi forse
anco, che la prudenza di lei, intendendo, che Francesi 
--- page 280v---
 havessero qualche mal talento sopra di lui tenirà la mano perché
non succedi qualche mal incontro, o che per levarsi ella ogni
sospetto lo impiegarà sopra il mare, essendo questo la sua prima
et particolar professione, che ha essercitata, et nella quale ha
nome di valer assai.
Havendo sentito a discorrer di questo tanto ho stimato mio
debito significar alla Serenità vostra il concetto, come anco di non lasciar
partire dal loro servitio il luogotenente colonello et capitano
Gio. Ver inglese stimato da sua Eccellenza per un buono, bravo, et pru-
dente officiale, et che è amato da lei, essendo stato suo paggio
et quando le parlai de’ soggetti militari me lo nomenò, et
me ne parlò in maniera, che ben intesi, che haveva caro
che fosse intertenuto, come anco qualcheduni della Natione
me ne hanno parlato.
Sentendosi sempre nuove preparazioni della guerra in Italia
et dal canto di vostra Serenità stano qui diversi di questi cavalieri
inglesi attendendo ciò ch’ella risolverà intorno alla
parola data al conte di Oxfort d’impiegarlo occorrendo
con levata di genti inglesi, et son certo, che qui sono
doi, o tre cavallieri di quella Natione, che doveranno
esser impiegati, li quali hanno nome di buoni, et esperi-
mentati soldati in questi paesi, et se sapessi dir qualche
cosa in questo particolare a qualche signor inglese, che me
dimanda potrei anco far qualche buon ufficio.
Hier sera hebbi le lettere di vostra Serenità de’ 12 sopra il numerar, et
segnar le lettere da qui innanti così essequir di tempo
in tempo tanto per le lettere, come per le replicate, et per
la stradda per la quale da me saranno incaminate. Con questo 
--- page 281r---
 haverà la Serenità vostra il dupplicato di tre lettere, che scrissi hoggi
otto a’ 21, et mandai per la via d’Anversa come faccio anco
le presenti. Gratie etc.
Dall’Haya a’ 28 genaro 1618
di vostra Serenità
humilissimo, et devotissimo servitore
Christofforo Suriano

--- page 281v---
Blank page

--- page 282r---
Blank page

--- page 282v---
Al serenissimo principe di Venetia
replicata
dal n° 1 fino a questo 2

