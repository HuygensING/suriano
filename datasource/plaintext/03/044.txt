
--- page 281r---
2da
Serenissimo Principe
si è inteso qui con diverse mani di lettere, che la levata
che si doveva fare in Brabant resta sospesa, con voce
anco, che non se ne habbi a far altro; et di più, che le
genti borgognone, che tanto tempo fa furono levate,
et sono state attendendo il passaggio, per non saper
per dove farlo, et perché facevano molti danni, ove
si trovavano ammassate, siano state licentiate. Doppo
questi avvisi si è sparso, che la pace in Piemonte sia
per seguire, non lasciandosi anco di dire, che doverà
succeder anco l’accommodamento tra la Serenità vostra et il serenissimo
Ferdinando; et l’Ambasciator francese a questo proposito
mi disse avanti hieri, che credeva, che di già monsignor
di Bettune fosse passato a Venetia; dimandandomi
s’io ne havevo nuova. Io gli risposi di non; et con
altri mi sono valso dei concetti che mi sono stati ordinati
da vostra Serenità. Né fino a quest’hora è comparso il
messaggiero ordinario d’Anversa; potendo esser che
le lettere sue mi portino più certi particolari in questi
propositi da potermene valere al vantaggio di suoi
interessi.
S’è vero quello, che viene scritto qui vostra Serenità già l’
haverà inteso da Turino, che ’l conte di Mansfelt
sia andato a quel signor Duca per trattar seco intorno 
--- page 281v---
 alla levata, et ben intendersi per il servitio dell’Altezza sua.
Viene detto, che li principi dell’Unione habbino stimato
l’avviso di questi signori del dar più tosto denari, che
inviar genti a quel Principe; ma che essi vorrebbono
in questo affare haver la loro parte di riputatione
che sarebbe, che si vedesse di là da’ monti qualche
delle sue truppe; et par, che si fermino in questo
puntiglio; et per tanto se sarà andato a Turino
il conte di Mansfelt vogliono che sia per stabilir questo
tanto; ma si teme delle solite lunghezze nelle risolutioni
di quei principi; quando non giovasse l’eccitamento
di monsignor di Monthou ambasciator del signor Duca, essendo qui
avviso, che sia stato ad Heidelbergh, di là passat[o]
agl’altri principi, et che doveva andar a trovar[e]
espressamente il signor duca di Sassonia.
Il conte Giovanni Casimiro di Levestein scrive qui ad un capitano amic[o]
suo quanto il fratello Giorgio Lodovico ha contrattat[o]
con vostra Serenità intorno alla levata delli tre milla fanti
et lo prega se ha qualche galanthuomo, che sia
atto a servire in questa occasione, che lo trattenghi
perché gli haverebbe poi dato avviso di quello havesse a
fare, o egli stesso si sarebbe transferito qui; dicen[do]
che aspettava il fratello ad Heidelbergh, di dove scrive le[ttere].

--- page 282r---
Deve arrivar qui dimani, o lunedì il signor della Nua
per ambasciator straordinario inviato da sua Maestà christianissima a questi signori Stati;
dicesi, che sarà per significar lo stato corrente delle cose
di Francia, le cause, che muovono il Re a tenersi
armato, et fortificarsi di vantaggio, per far instanza
et assicurarsi con questi signori, che non daranno assistenza
alli principi mal contenti, et di più, che habbi ad
iscusar il mancamento alla sodisfattione delle paghe
a queste truppe francesi.
Il signor ambasciator d’Inghilterra non ha per anco havuta la risposta
alla sua seconda espositione; ma sollecitandola, li signori
Stati Generali, hanno deputati doi, che sono andati
a dirgli, che trattandosi di negotio di tanto momento
che ha dipendenza da’ principi, che ne sono interessati
era necessario, che da loro si havesse quello, che
ne sentivano, et per tanto doveva l’Eccellenza sua haver
patienza: perché quanto più presto se le darà
quella risposta, che sarà stimata propria in questo
affare. Resta l’Ambasciator attendendo, né sa quello,
che possa provenire, et che sia per risolversi.
L’ambasciator francese continua pur nei suoi ufficii, et
nel mostrar, che non si habbi a far alcuna cosa senza
l’intervento di sua Maestà; et ha detto, che monsignor 
--- page 282v---
 della Rosciafocò, che passa straordinario ambasciatore alla corte di
Spagna va bene per l’affare delle cose d’Italia; ma anco
per parlar di questo particolar negotio; et di più, che li par
impossibile, che ’l re di Spagna dica da dovero mentre ha
fatto solo capo in Inghilterra, et che presto si chiarirà, come
passino le cose. L’ambasciator Carleton, che sente che
Francesi si dogliono mi ha detto in confidenza, che teme
che sarà sforzato dolersi egli ancora, che la maestà del suo
Re non habbi quella sodisfattione, che conviene per
gl’artificii de’ Spagnuoli; che haveva come ministro
et come servitore essequiti li commandamenti, et aspettarebbe
ciò che ne seguisse.
Con nuova occasione, che mi sono veduto col signor Ambasciator
sudetto mi ha egli addimandato se havevo qualche
avviso intorno quanto mi disse dell’andata dell’eccellentissimo
Bon in Inghilterra. Io gli risposi, che non, et egli mi
replicò degl’istessi concetti, che con altre mie de’ 4
decembre ho significati alla Serenità vostra, che là sarebbe necessario
ne’ correnti tempi un Ambasciatore; et di più che di loro […]
alcuna volta è stato ricercato per haver informatione
di qualche particolare, che presuponevano, che egli
potesse sapere per accertarsene maggiormente, et che d[i]
questa farina de’ buoni amici (accennando Spagnuoli), 
--- page 283r---
 che il signor Lionello non fosse ben informato di tutte le cose, et si
governasse, et manegiasse con molta prudenza; che tanto mi
replicava perché maggiormente io conoscessi l’affetto, et la
riverenza, che porta al servitio di lei, et a quella serenissima Republica.
Il negotio della religione non hebbe finale risolutione per la
contrarietà de’ pareri. Hoggi otto fu il signor principe Mauritio
nel Consiglio fino all’un’hora doppo ’l mezogiorno, et
non hebbe sì tosto desinato, che rientrò il Consiglio
et l’Eccellenza sua ancora, et vi stetero fino alle otto hore.
Quanto si è fatto è stato di rimetter la materia alla
nuova ordinaria assemblea delli deputati di Holanda
che sarà al principio di marzo, et in tanto questi
predestinanti continueranno le loro predicationi.
Queste controversie di religione, il negotio di Zanten, gl’
affari della Francia, il procurar l’abondanza
nel Paese, et qualche altro publico particolar interesse
ha tenuti sin qui, et tiene tuttavia così occupate
le menti di questi signori, che poco pensano ad altro,
et venendo a proposito in discorso con principal signore
mi ha detto, che sa che continua la buona volontà
di questi Stati verso la serenissima Republica, et il desiderio
di stringersi insieme con buona corrispondenza; ma
che bisognava, che ’l tempo, et l’opportunità lo 
--- page 283v---
 permettesse, et gl’interessi communi lo portasse, oltre che qui
caminano molto riserbati, et pesati.
Si trova qui il signor principe d’Oranges arrivato sabbato passat[o]
alla sera. L’ho visitato, et egli fu hieri con il fratello
principe Henrico a restituirmi la visita, havendosi sforz[ato]
nell’una, et nell’altra visita di testificarmi esser
riverente, et devoto servitore a quella serenissima Republica.
Pensa di partir lunedì alla volta di Breda sua ordinaria
habitatione con la moglie sorella del principe di Condè con
la quale non ho lasciato di sodisfar con ogni debito
complimento. Gratie etc.
Dall’Haya a’ 4 febraro 1617
di vostra Serenità
humilissimo, et devotissimo servitore
Christofforo Suriano

--- page 284r---


--- page 284v---
Al serenissimo principe di Venetia
2da

