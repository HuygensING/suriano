
--- page 320r---
Prima
Serenissimo Principe
ritornò lunedì a sera in diligenza dal Tessel il pagadore
del signor conte Gio. Ernesto, affine di solecitarlo a nome del capitan
Steven a passarsene in quel porto, per poter con la presenza
et con li proprii rimedii rintuzar l’ardire di quei soldati
che se ben parvero accommodati tornorono a nuova amu-
tinatione creando tra essi un colonello, un luocotenente
colonello, et un sargente maggiore, et quelli, che al suon
del tamburo non valsero in quel vassello salir ad altro,
fu fatto forza con le minaccie, et col bastone. Con buone
parole, et con la promessa di far venir de’ vasseli per il
martedì, o mercordì seguente per sollevarli, si disposero
a trattenersi. Tutto ciò inteso dal signor Conte me lo venne
a riferire; ma prima era stato a darne parte a
sua Eccellenza che immediate ispedì messagiero espresso ad
Alchmar perché passassero incontinente a Viringhen
ottanta moschettieri della compagnia del colonello
Enderson inglese, et ivi dovessero attender il Conte per
assistergli, mentre lo ha consigliato a far far pri-
gioni li principali capi della sedutione, ragunar
quivi Consiglio di guerra, et venir all’ispeditione
capitale di quei, che paressero meritar più o per
la suggestione, o per la complicità. Partì il signor Conte 
--- page 320v---
 martedì con il colonello Rocalaura, sperando di sedar
con la presenza ogni cosa, né ancor è tornato; ma si
aspetta, o hoggi, o dimani, et non havendo alcun avviso
voglio creder, che tutto sarà passato bene.
Io ho sempre dubitato, che la longhezza del tempo causi
qualche inconveniente. Anco nella Moza era successo
qualche cosa; ma monsignor Gulena vi ha subito rimedia[to]
con far mettere in armi alcuni della compania del
baron di Cortumè francese, che sta in guarnigione a
Roterdam. Ha usato il rigore ferendo alcuni, et
altri ha fatto far prigioni al numero di quattro, o cinque,
et mi ha mandato a dire, che hora tutto passa
bene, et Dio voglia, che stia così.
Li patroni de’ vasselli, et gl’interessati in essi doppo
esser stati col signor principe Mauritio per far ufficio con
sua Eccellenza perché procurasse, che ’l signor Conte aggiungesse doi
vasselli ancora, venero a me per il medesimo effetto, et
mi fecero diverse considerationi dell’avanzamento della
stagione, del caldo che sopraveniva, della difficoltà
ne’ marinari, che mal volentieri nei tempo
caldi navigano con quantità di genti, che veram[ente]
li vasselli erano per sé stessi capaci, et se fossero part[ite] 
--- page 321r---
 prima le genti sarebbono andate molto bene; ma hora che la
stagione si avanzava si poteva dubitar anco
partendo più tardo d’incontrar le calme ordinarie nel
Mediteraneo, che sarebbe stato con incommodo de’
soldati aggiungendomi molte altre considerationi
con affermarmi, che non il loro interesse solo particolare
perché si contentavano di contribuire; ma il servitio della
serenissima Republica et l’honor del Paese li astringeva
acciò che queste genti arrivassero sane a Venetia.
Io li gustai nell’ascoltarli, et colla risposta li mandai
quanto più puoti sodisfatti, rimettendomi di parlarne
al signor Conte poiché mi pregavano detto impetrar da lui
li vasselli. Poco doppo fu egli a me, me ne discorse
dicendomi, ch’era stato mandato a chiamar
da sua Eccellenza che lo haveva consigliato ad adherir
all’instanza de’ mercanti perché la trovava
buona, et necessaria, ancorché il numero de’ vasselli già
carico delle genti fosse sufficiente; ma più commode,
ch’elle stavano era meglio per condurle vive,
et sane, et per tanto per far bene non si doveva
guardar a poca cosa, dicendomi, che gli haveva
commesso di parlarmene anco a suo nome, et però 
--- page 321v---
 desiderava da me la permissione. Io gli risposi, che non mi
vedevo in questa libertà, havendo già dato quanto
occorreva, et era stato stimato sufficiente per il transpor-
to de’ soldati, né mi pareva di dovermi impedire, né
interessar la Serenità vostra maggiormente. Egli mi replicò de’
concetti de’ patroni de’ vasselli, et m’andò tentando
quanto puote all’assenso, et stand’io saldo, si risolve
in fine di dirmi, che vedendo la necessità mi pregava
di scriverla alla Serenità vostra perché haverebbe permesso a’ detti
patroni di pigliar doi altri vasselli sicuro ch’ella li
haverebbe pagati; et che dovendo esser più piccioli
dei primi sarebbe stato il rolo di quattro milla
fiorini in circa per uno, et offerendosi questi
di pagarne intorno doi milla quattrocento tanto
minore sarebbe stato l’interesse di vostra Serenità. Io dissi
che volentieri haverei scritto, ma che non mi bastava
l’animo di obligar la Serenità vostra. Coll’avviso del
pagadore che ritorno dal Tessel di doi vasselli
si è accommodato in uno, et forse potrebbe esser
che manco questo fosse necessario se ’l vento continua
come ha cominciato questa mattina, ch’è tra
la Tramontana, et il Levante buono per la sortita

--- page 322r---
Dio benedetto mi dia gratia, che duri, perché se sarà
così spero la settimana prossima di dar buone nove alla
Serenità vostra.
Li detti patroni de’ vasselli hanno fatta instanza alli, signori
Stati di haver una nave da guerra, che li è stata
concessa, et servirà per accompagnar la flotta, non
per tema, che habbino, come dicono del passar il
distretto colle voci che corrono; ma più tosto per
haverla pronta a tenir in officio li soldati, se per
caso volessero in mare far qualche amutinatione
et rendersi patroni dei vasselli, come qualche volta
è successo. Il secretario Arsen me lo fece sapere, et io
l’ho fatto ringratiar dell’avviso.
Sabbato passato partì il Wassonhoven per costì haveva
lasciato a certo mercante, ch’è stato particolar pro-
motore della sua partenza una polizza sottoscritta
di sua mano in forma di procura per haver da me
denari; ma al partir suo non me ne toccò pur
parola; anzi come scrissi riverentemente a vostra Serenità
disse, che non ce n’era bisogno. Io sapendo, che
anco altri sono interessati, et che non bastava il
cominciar a dar a questo perché sarebbono corsi 
--- page 322v---
 in consequenza anco degl’altri, m’iscusai con destrezza
appresso esso mercante, et a chi mi parlò per lui, et gli dissi
che mi pareva strano, ch’essendo stato con me più
d’una volta prima del suo partire dall’Haya
et in sua compagnia; non havendo egli voluto
ricever quanto gli offersi, manco mi ha[ve]sse detto
che dasse ad altri per lui alcun denaro, che però essendo
passato in diligenza a Venetia per ricever ordini da
vostra Serenità sarebbe in breve venuta la risposta, et
che pertanto havesse patienta; così si contentò, et
mi pregò di scriverne a vostra Serenità et io mi offersi a
farlo prontamente; onde attenderò li commandamenti di
lei particolarmente se vorrà, ch’io dia a questo solo mer-
canti o ad altri ancora denari a conto del Wasson-
hoven, et tutto farò con buone sicurtà della restitutione
in caso che le genti non andassero.
Per non restar qui senza provisione di denari per
ogni occorrenza ho procurato, che ’l signor Gasparo
Quignetti servi la Serenità vostra sopra le lettere di credito
ch’ella m’inviò a’ 24 novembre passato;
onde mi ha provisto di nuove
milla ducati per li quali gli ho fatte hoggi lettere di 
--- page 323r---
 cambio da esser pagate in moneta di banco a uso, che
sarà a’ 25 di aprile venturo; et se non me ne servirò
saranno da me rimessi; in tanto tenirò, et manderò
conto distinto di tutto quello anderò esborsando. Gratie etc.
Dall’Haya a’ 25 febraro 1617
di vostra Serenità
humilissimo, et devotissimo servitore
Christofforo Suriano

--- page 323v---
Al serenissimo principe di Venetia
prima

