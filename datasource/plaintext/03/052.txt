
--- page 311r---
2da
Serenissimo Principe
scrissi la passata settimana alla Serenità vostra quanto in sostanza
puoti cavare haver esposto l’ambasciator estraordinario di Francia
a questi signori. Hora le invio qui aggiunta la copia dell’espositione. Si mostrò renitente a darla in scritto pur essendogliene stata fatta replicata instanza in fine
la diede con conditione però, che non ne fosse data copia fuori.
Per questo ho sin qui durata fatica nell’haverla. Ha
in sé il raccolto di tutto quello, ch’è successo sin qui
doppo la morte del re Henrico quarto. Sono sparse
diverse iscuse, che mirano al rappresentar la necessità
di ciò ch’è stato operato. Si fa il conto distinto
della distributione del denaro, che si è trovato doppo
la morte del Re, et in che è stato speso, et che li principi mal contenti ne hanno havuta la mag-
gior parte. Viene rappresentata non esser tanto gran
cosa, che si facci favore ad un straniero, et si conclude
con l’iscusa della dilatione al pagamento di queste
militie francesi con promessa della più celere sodisfattione.
Quanto a quello, che tocca alla Serenità vostra restringer, et dice
altrimenti in scritto di ciò, che ha pronontiato in
voce, dicendo solo, che sua Maestà ha permesso a’ Vene-
tiani il passo de’ Grisoni; parole che feriscono
la libertà della Retia, et contrarie alla verità
del fatto.
Anco al signor ambasciator d’Inghilterra pare esser tocco il Re suo signore,
in quelle parole, che la maestà della Gran Bertagna 
--- page 311v---
 ricerca al presente con gran passione un maritaggio simile.
Esso ambasciator della Nua, et l’ordinario monsignor di Murier furono
uno di questi giorni nell’assemblea de’ Stati, et mi viene
detto, che hanno fatto instanza di aver 4 mila fanti della
sua Natione, o d’altra, come più stimeranno questi
signori proprio, et di servitio al Re christianissimo, et aspettano la risposta.
Li signori Stati Generali hanno scritto in Spagna al Catholico
et più sensatamente alli serenissimi arciduchi perché siano
licentiati li vasselli arrestati di questa Natione,
rivedendo l’arresto di gravissimo danno a mercanti et essendo ciò contra gl’ordini della tregua, la quale,
continuandosi così, restarebbe contaminata, et alterata,
pregando sue Altezze, come quelle, che per nome di
sua Maestà catholica l’havevano trattata, procurar, che ispedi-
tamente quel Re fosse avvertito, et si rilasciasse a
mercanti li vasselli, et le robbe già con loro gran
disavantaggio scaricate. In questa sostanza sono
state scritte le lettere alli arciduchi, et mentre attendono
la risposta stano in dubio de’ pensieri del Catholico,
et ove habbino a parar li suo disegni, mentre
corrono pur li avvisi, che si faccia in Brabante la
levata, che riverentemente le scrissi a’ 15 intorno
la quale mi disse sua Eccellenza che alcuni credevano che
havesse a servire contra li paesi di Cleves, et Giuliers
et havend’io inteso, che ’l principe di Brandemburgh 
--- page 312r---
 se non ha licentiato stava per licentiar alcune compagnie,
le disse, che stando questo sospetto la ragione non voleva,
che si disarmasse. Mi rispose sorridendo il Principe
è povero, non ci sono denari da intartener le genti, et
bisogna, che mangi egli la paga in vece di darla ai soldati;
soggiongendo ha tanta gente che basta per difendersi,
né li mancarà, occorrendo, assistenza.
Ha riferto uno venuto dalla parte di Fiandra, che Spagnoli
sotto colore di assister alla Francia contra li principi
mal contenti hanno la mira a Marseglia, et che l’armata,
che si prepara di quaranta, et più vasselli senza le
galere sia per calar a quella parte, et ispediti tirar
alla volta di Cleves. Questi sono discorsi, et molti
altri se ne fano; ma tutti nel dubio essendo retti
alcuni dalla passione, altri dall’affetto, et altri per
quanto comporta la capacità de’ sensi.
Mi fu hieri dal signor principe Mauritio confermata la levata
del signor conte Gio. Giacomo Belgioioso, et ch’era stato
trattato seco alle strette, et data fuori la voce, et la
commissione in un istesso tempo; ma aggiunse, mala-
mente potrà servir colla persona per le sue indispositioni
disse, che teneva avviso, che sarebbe stata di 4 mila
fanti, et 600 cavalli, et che ’l baron di Rechmer
ne faceva anc’egli tre milla tutti in quello di
Lieges per passar in Francia all’assistenza del Re 
--- page 312v---
 contra li principi mal contenti; che s’intendeva, che le cose,
se Dio non vi metteva le mani, sarebbono andate molto
torbide, et che l’aministratione del Governo era malamente
guidata.
Si aspetta con desiderio di saper il negotiato dell’ambasciator di Savoia
appresso li signori principi di Alemagna quello che haverà
cavato da essi in servitio del suo Principe, et se si sarà
aggiunto a quell’Unione, essendo ciò desiderato soprat[tutto]
da alcuni principali del Governo. Gratie etc.
Dall’Haya a’ 18 febraro 1617
di vostra Serenità
devotissimo et humilissimo servitore
Christofforo Suriano

--- page 319r---


--- page 319v---
Al serenissimo principe di Venetia
2da


--- page 313r---
Signori
io sono mandato qui a vostre Signorie dal Re, il quale havendo scorsa per la
gratia di Dio una gran borasca da qualche tempo in qua, la quale
minacciava alla persona di lui, et del suo Stato, et trovandosi
nella speranza di un più fermo, et sicuro riposo non ha voluto
differir d’avantaggio l’inviar a visitarvi estraordinariamente
a fine di darvi nuova sicurtà del suo affetto, et dirvi, che
quanto più va crescendo nell’età, et nella intelligenza
de’ suoi affari; cresce anco in volontà di testificarvi, che
egli non sarà già mai ingrato de’ buoni ufficii prestati da voi
al Re suo padre nelle sue necessità, né di quelli che, continuamente
mostrate di volergli render in tutte le occasioni.
Se la Maestà sua, che quelli, li quali anco nell’hora presente in
sprezzo della sua auttorità vogliono far confusioni nel suo Regno,
sentendosi poco forti per far effetti di momento, hanno ricorso
alla calumnia, et a biasmar da per tutto, et le sue attioni, et
il governo dello Stato; questo li dà causa grande di far constare
là quelli, che l’amano, che se vi è qualche male, tali genti ne
sono la causa, et che questo non è tale, che possi apportar
la ruina, ch’essi pretendono, il che sufficientemente potrà giusti-
ficarsi, remettendosi solamente a memoria le cose principali successe
doppo la sua venuta alla Corona.
Dopoi dunque, che piacque a Dio di affligerci così gravemente
con levarsi il re Henrico il Grande di felicissima memoria
essendo stata dichiarita la Regina regente dal Re suo figliolo
et riconosciuta per tale tanto dalli Principi, che dalle corti
sovrane non hebbe cosa alcuna più a cuore, che di mantener la
pace dentro il Regno, et far tutte le cose, che servono a
conservar la dignità, per questo effetto fece ella rinovar l’
editto di Nantes, volendo secondo l’intentione del fu Re con-
servarli in riposo, et in tutti li privilegii, che loro haveva 
--- page 313v---
 accordato, richiamato il signor Principe, che si era gettato
nelle brazze del re di Spagna, stimando utile per agiutarlo
nel maneggio delli affari; li furono date gran pensioni; li
sono state usate moltissime liberalità, come a molti altri
ch’ella credeva con questo mezo obligar più strettamente al
servitio di sua Maestà. Ella oltre di questo fu piena di
pensiero nell’essequir le resolution, che il fu Re haveva
preso, inviando a Giuliers un’armata al soccorso delli afflitti.
Si levò un picciolo travaglio, che poco doppo ella lo soppi
col mezo del trattato di San Menehout, nel che stimò
molto meglio gettar l’oro del Re, che il sangue de’ suoi
sudditi, il che li riuscì; così trovandosi accesa la guerra
a Mantova ella vi impiegò così a tempo et l’armi,
et il negotio, che l’estingue felicemente: di maniera che
la sua regenza passò con molto più tranquilità, che non
si havesse ardito sperarla.
Il Re arrivato alla sua maggior età pregò la Regina sua
madre a prender per un tempo ancora la condotta
delli affari, et col consiglio di lei, confermò di nuovo
l’editto di quelli della religione, fece tener li Stati
del suo Regno poco innanti convocati, dove fra le
altre cose fu laudata da cadauno l’amministratione
della sua regenza, aggraditi li maritaggi di Spagna;
et supplicata sua Maestà a darli quanto più presto il compimento.
Parte il Re per questo effetto, et il signor Principe prende
le armi per opporsegli seguitato da molti tanto dell’
una quanto dell’altra religione, il quale hebbe ben
forze sufficienti per ruinar una buona parte della
Franza; ma non già per impedir il disegno del Re;
onde sentendosi debole, domandò la pace, che gli fu 
--- page 314r---
 imantinente con gran liberalità concessa; ma a più gran
prezzo della precedente; nel che diede ad intendere
con quelli del suo seguito, che li loro particolari interessi li erano
molto più cari, che la reformatione dello Stato sopra
che prendevano il loro pretesto.
Ritornato a Parigi il Re richiama il signor Principe, mette
nelle mani di lui quasi tutta l’auttorità, parimente quella
delle finanze, et procura ogni mezo di obligarlo in tutte
le cose.
Rende il male per il bene, et non passò il mese, che non si scoprissero
grandi inditii de’ novi travagli tanto per sgridar contro
il Governo per le pratiche de’ predicatori, per assemblee
notturne, per la surpresa di Perona, quanto per l’avver-
timento di molte persone di qualità come di un principe,
una principessa, doi duchi, un prelato, un conseglier
di Parlamento, sino alla propria confessione del detto
signor Principe, il quale essendo stato di nuovo ricevuto
al perdono, et doppo essendo stato per la
stretta aleanza, ch’egli haveva con li altri riconosciuto
incapace di potersi separare dai loro consegli, fu arrestato
per commandamento di sua Maestà, che stima meglio haverlo
pregioniero, che esserlo a lui, per levar parimente a
questi reformatori dello stato la vocation, che pensavano
apportare col mezo di lui.
Allhora si retirorono dalla corte molti principi, et signori temendo
che sopra la loro si volesse fare lo stesso, il Re fece loro sapere
che contenendosi nell’obedienza, non vi è alcuna
intentione d’infringer la sicurtà promesali, restorono 
--- page 314v---
 contenti col mezo del trattato fatto a Soisons, et tutto
s’acqueta.
Mentre si crede, che resti sicura la pace ecco che monsignor di
Nives, che non si era punto bagnato in queste fattioni
trovandosi offeso da qualche governatore d’una città
del suo governo, prende occasione di licentiarsi con parole
di poco rispetto verso la Regina, et disavantaggiose per
il Re, delle quali le Maestà loro si trovorono grandemente
offese.
Alle parole sono successe attioni non proprier di un tal soggetto;
perché fece provisioni d’armi; s’assicurò con genti da
guerra, ne fa di nuove, ingrossa le sue guarnigioni
vi mette delle munitioni; et di là fa surprender qualche
nuovo disegno.
Non volendo il Re negliger questi piccioli principii
fece dalla parte sua unir forza et le manda nei
luochi più per impedir ch’egli non facci male, che per
fargliene ad esso; manda commissarii per prender
informatione di ciò che passa, per apportarli doppo
li rimedii, che si richiedono; et in fine gli minaccia
di usar del rigore in caso che dentro al tempo
che gli statuisce sprezzi di ritornar al suo debito.
Da questa picciola narratione signori si può vedere, che ’l
Re è ancor patrone nel suo Stato, che lo Stato non
ruinato; et che il disordine che vi è non nasce dal
mal governo che vi sia; ma da quelli che non mettendo
alcun riparo alla loro ambitione; vogliono farsi grandi
alle spese del publico.

--- page 315r---
Questi sono quelli, che sgridano contro li maritaggi di Spagna
et vogliono far creder a tutto il mondo, che si tirino
necessariamente doppo essi la divisione della Francia, et
il sprezzo delle antiche aleanze.
A’ quali si può replicare fra l’altre cose, che queste non sono
cose nuove che li re di Francia si maritino in Spagna;
che l’inimicitie de’ grandi si pacificano ben spesso col
mezo di tali aleanze; che restata a questa monar-
chia della Spagna onde questi matrimonii ne hanno
dato il mezo; che almeno già ne habbiamo ritratto
questo frutto, che doppo accordati la Spagna non
ha contribuito a fomentar le nostre divisioni, come
era già solita di fare, assistendo a tutti quelli, che
havevano volontà di mover humori; aggiungasi
che sono stati acconsentiti dalli principi del sangue
et altri principi, et officiali della Corona; laudati,
et richiesti dalli tre ordini delli Stati del Regno
trattati per il signor duca di Umena; communicati al re
della Gran Bertagna col mezo di monsignor il Marassial
di Buglione, et agl’altri principi, republiche, et colle-
gati di questa Corona dalli ambasciatori ordinarii. Et per
chiuder la porta a tutte le obiettioni; che sono stati
seguitati da una pace generale, in luoco della
guerra sanguinolente, alla quale dicevasi ch’erano
destinati.
Così segue senza apparenza d’imaginarsi, che li Francesi 
--- page 315v---
 entrino in divisione per questa occasione: perché non
lasciano d’esser uniti in quello che concerne lo Stato
ancorché venga diviso dalle doi religioni nella
credenza; et stimar, che all’apetito delli Spagnoli
che tengono l’una si vogli, tentando di ruinar quelli
che tengono l’altra metter il Regno in pericolo d’
esser egli medesimo ruinato. Chi è quello che vorrebbe
abbrucciar la sua casa per far piacere al
suo vicino; o per compiacer ad altri perder sé stesso.
Se vi era qualche articolo nel trattato de’ maritaggi
contrario agl’editti di quelli della religione si
potrebbe temere; ma in luoco di questo, non li ha
il Re confermati doppo per tre volte nella sua mag-
gior età, a Bordeos, et a Ludun: di maniera che
possono dirsi che in Francia godino ancora di Stato
più felice, che mai habbino goduto.
Che se quelli della religione in Francia non hanno soggetto
di prender ombra; li altri stati, che fanno la
medesima professione ne hano ancor meno, stante che
altri sono gl’interessi di Stato, che legano li principi
et altri gl’interessi di Religione, che ci lega a Dio:
altrimenti bisognarebbe haver la medesima del re
della Gran Bertagna, che ricerca al presente
con gran passione un maritaggio simile.
Quanto allo sprezzo dell’antiche alleanze che testimonio ci è di questo?
È stato forse quando si è desiderato
con tanto ardore di unirsi più strettamente all’Inghilterra 
--- page 316r---
 col mezzo d’un matrimonio; quando son state prese
l’armi perché il duca di Savoia non opprimesse il
duca di Mantova, quando si è concorso per
impedir il re di Spagna di ruinar il duca di
Savoia, come s’è fatto nel trattato d’Asti, et
come si fa hoggi ancora per farlo essequire?
Quando si permette a’ Venetiani il passaggio de’
Grisoni? Quando si è inviata un’armata
a Giuliers, che s’è intrapreso il trattato di Zanten
sino a tanto ch’è stato fornito? Quando
finalmente (signori) vi sono ancora intertenute quattro-
milla huomini da piedi ancorché per il trattato
non si fu in obligo, che per doi anni.
Ma ecco uno de’ gran compianti di questi signori la profu-
sion delle finanze. Bisogna veder, comme elle
sono state dispensate.
Il buon governo del fu Re lasciò dentro alla Bastiglia
cinque millioni di lire, et sette over otto millioni
al risparmio, che destinava alle spese della
guerra, che s’ ne andava ad intraprender.
Primieramente l’incertezza nella quale quel funesto acci-
dente ci lasciò, ci obligò ad intartener delle
forze più dell’ordinario; le spese dell’armata
di Giuliers furono grandi, quelle della coronatione
della Regina, che non erano ancor pagate; quelle
dei funerali del Re; quelle della coratione
di quello, che regna al presente: nel che si spese 
--- page 316v---
 quasi tutto quello ch’era nel risparmio
et non fu cominciato a toccar il denaro della Bastiglia,
che doppo il trattato di San Menehout per quelli
che in quella picciola
guerra, et nella seguente sono stati causa ch’ella
si sia vuotata.
In oltre la più parte de’ grandi facendosi valer a proportione
di quanto potevano vivere non si mostrorono mai con-
tenti, che con l’augumento delle loro pensioni quanto
più si sia; et che si caricavano di doni imensi.
La spesa delle pensioni crebbe tutta in una volta a tre millioni
di lire per anno la quale in sei anni doppo la morte del Re
montò a 18 millioni il soldo per la cavallaria, et
per il reggimento intertenuto si augumentò di mille
ottocento libre, che fano dieci millioni, et ottocento
mille libre.
In doni estraordinarii.
Il signor Principe riceve in questi sei anni appresso tre millioni
et settecentomille lire.
Li signori conti di Soison padre, et figlioli con madama la Contessa
più di quindeci cento mille lire.
Il signor Principe, et la signora principessa di Conty quattrordici cento milla
lire.
Monsignor di Ghisa appresso di desisette cento mille lire.
Monsignor di Never più de’ sedici cento mille lire.
Monsignor di Longavilla più di dodici cento mille lire.
Li signori di Umena padre, et figlio più di doi millioni di lire.

--- page 317r---
Monsignor di Vandomo più di seicento mille lire.
Monsignor di Epernone, et li suoi figlioli settecento mille lire.
Monsignor di Buglion appresso un million di lire.
Li otto marasciali di Francia nelle augumentationi delle loro
pensioni di vinti quattro mille lire per anno undecicento
cinquantadoi mille lire.
Sei altri duchi, et officiali della Corona ciascheduno altrettanto
ottocento settanta mille lire.
S’aggiunse a questo vinti millioni di lire di conto fatto per
le spese straordinarie, che ha bisognato far per queste
turbulenze tanto per l’inartenir dei soldati, che spese
necessarie alla guerra; et doppo si giudichi se le loro
Maestà devono esser accusate d’haver dissipato il
loro denaro mal a proposito.
Doppo haversi inteso tutto questo si può ricever il compianto
di quelli, che imputano le miserie, et le necessità dello Stato
all’avanzamento di qualche straniero? Possono dire, che
gli si habbi fatto del bene; et ch’essi non ne habbino
ricevuto altrettanto.
È cosa ordinaria, che li grandi affettionano sempre qualcheduno
al quale fano del bene: et non è cosa strana, ch’un
forastiero faccia fortuna fuori del suo Paese spetialmente
in Francia, dove molte sono stati fatti grandi, anzi
molto più, che quello, del quale s’intende discorrer:
se questo avanzasse qualche altro della sua Patria
si potrebbe dire; ma della sua buona fortuna
non fa egli parte, che a’ Francesi, et ve ne è quantità 
--- page 317v---
 che se ne risente. Quelli che se ne lamentano sono
quei medesimi, che hanno spinta la ruota per inalzarlo,
ove egli è, et che sono stati li primi a congratularsi,
quando ha ottenuto qualche dignità.
Farebbono molto meglio di venir alla corte, et tenir il
loro Stato con la bona gratia del Re, più tosto che
allontanarsene, et poi far delle partite per rimettersi
a gran dishonore: perché se bene il Re non manca
di clemenza per quelli, che vorranno venir al lor
dovere, né del mezo di farli del bene, quando si
manteniranno; non mancarà a lui né anco la severità
per li infrattori né de’ mezi, et de forze per ridurli
alla ragione. Et castigarli della loro temerità: che se
li mancarà qualche cosa ha assai de’ collegati, et
boni amici per haver potente assistenza; et voi
signori tenete la prima piazza fra questi. Da qui avviene
che crede fermamente, che non solamente li suoi nemici
non haveranno già mai beneficio né favore da voi,
ma che voi sarete sempre pronti contra quelli di
render testimonianza della vostra affettione
verso di lui conforme alli trattati, come havete fatto per
il passato. All’incontro vi promette egli coll’essempio
del fu re Henrico il Grande suo padre, che contribuirà
continuamente per la vostra conservatione, et avanzamento
tutto quello, che sarà in
poter suo; et vi continuerà
li medesimi buoni officii et le medesime assistenze, che
voi sete stati accostumati di havere da lui; nel che 
--- page 318r---
 se voi vedeste qualche ritardamento, imputatelo all’
incommodità nella quale la Francia è stata
ridotta per li disordini, che sono regnati doppo qualche
tempo; et assicuratevi, che sua Maestà farà il suo sforzo
di darvi quanto più presto ogni sorte di contento.
Esposta nell’assemblea de’ signori Stati Generali all’Haya
li 8 di febraro 1617. Segnata Odet de la Noue
Presentata alli x.

--- page 318v---
Espositione dell’ambasciator di Francia
Nella 2da
