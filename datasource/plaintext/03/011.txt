
--- page 064r---
2da
Serenissimo Principe
li signori Stati col consiglio del signor principe Mauritio si
sono in fine risoluti di permetter a monsignor di Rocalaura
et a monsignor Gulena francesi di poter andare col signor Conte
in servitio di vostra Serenità, et la licenza non serve, che
sino a maggio venturo, che doveranno ritornar
qui alle sue cariche, o chieder nuova licenza,
o rinontiar a questo servitio totalmente. Sua Eccellenza
ha posta la mano con gran cuore a questo servitio
eccitato dirò così anco dalle mie instanze perché
il signor conte Gio. Ernesto potesse haver appresso di
lui soggetto, che valesse ad assistergli per ogni
accidente, come spero che valerà esso monsignor di
Rocalaura, che haverà il secondo colonellato,
di che il medesimo signor Conte ne gode grandemente.
Questo è soggetto di valore, ch’è attual ser-
gente maggiore delle compagnie francesi, et
con espettativa del primo colonellato, essendo
vinti anni, che serve in questi paesi, huomo
a dir la verità, che stimo grandemente: perché
ha in sé destrezza, et con modestia porta
li suoi servitii, né se ne vanta, il che non 
--- page 064v---
 è forse proprio in tutti della sua Natione.
Monsignor Gulena anch’egli è vecchio capitano in queste compa-
gnie francesi huomo d’isperienza, et valoroso, et il
Conte gli ha dato il carico di sargente maggiore.
Li doi Francesi de’ quali la Serenità vostra mi scrive con le sue
de’ 14 perché ne habbi informatione furono mandati dal sudetto monsignor di Rocalaura, et se bene sotto loro
nome han fatta l’offerta egli però doveva esser il
capo della partita così mi disse sabbato a sera,
mentre cercai informarmi di essi, et prima anco
me ne haveva tratto qualche moto, se bene non se
n’era affatto lasciato intender per non restar al
scoperto con la negativa, che havesse potuto venire
et hora m’ha detto, che si contentava, et restava
consolato di haver a militare per vostra Serenità con così
honorata carica sotto l’insegne del signor conte Giovanni
et la ringratiava, che havesse così bene ricevuti,
et trattati quei doi soggetti, pregandola a farne
capitale: perché sono huomini che vagliono, et
de’ quali vostra Serenità si potrà valere con suo vantaggio,
et di monsignor Durante di Prignì il signor conte Gio. Ernesto 
--- page 065r---
 m’ha detto ogni bene.
La signora principessa d’Oranges già molti giorni si trova a
Breda ne è per revenir che appresso dimani, onde non
potendo per hora et per dover partire verso il Tessel dar
a lei parte di quanto la Serenità vostra ha risoluto in sua
gratificatione ho stimato ispediente farmi dar la
patente del signor conte Gio. Ernesto; et portarla io
stesso al signor principe Henrico suo figliolo accompa-
gnandola con ufficio proprio. Il che ha egli con pie-
nezza d’affetto ricevuto per nome della madre; et
in tanto quello, che deve haver la carica, che
si trovava qui aspettando gl’avvisi ha cominciato
a dar gl’ordini necessarii per la levata delle sue genti.
Ho fatto tutto ’l mio sforzo, et ogni consideratione, che
m’è stata somministrata dalla Serenità vostra per non
aggiunger più vasselli al numero delli quindici
non ostante l’aggiunta della compagnia concessa
alla principessa d’Oranges; ma con quante parole,
et con quanto habbi potuto dire non m’è stato possibile spuntare: perché ha bisognato, ch’io 
--- page 065v---
 condescendi a concederne uno ad esso signor Conte.
Egli a tutto sforzo ne voleva doi almeno, et me
ne ha fatte più, et più instanze, dicendomi esser sicuro,
che vostra Serenità non haverebbe riguardato questo poco, dolen-
dosi di non haversi raccordato prima di accordar li capi-
toli di ricercar per le sue robbe, et genti un vassello,
perché al certo vostra Serenità non glielo haverebbe denegato
dicendomi, che haveva havuto da buon luoco, che
monsignor di Sciatiglione per mettersi ad ordine, et per il
condar delle sue robbe, et de’ suoi haveva havuto un
donativo di alcuni miaradi di che se vostra Serenità non haveva guardato
con quel cavalliere (che poteva dir così, se ben correva la voce sotto nome di Savoia) che meno doveva
mirar con lui. Et io risposi che non sapevo questa
cosa, et meno la credevo: perché monsignor di Sciatiglione
deve servir il signor duca di Savoia; ma egli replicò
tutto è uno, et so certo, ch’è come ho detto. Poi
soggiunse, che in conformità de’ capitoli non doveva
metter che in ragion di doicento soldati per vassello
che per 15 sarebbon tre mille, et pur ne sono cento
di più, et l’aggiunta delli 150 della compagnia 
--- page 066r---
 per quello della principessa d’Oranges, et qualcheduno
che si condurrà d’avantaggio ricerca più vasselli.
Io gli feci vedere, che l’obligo era di condur li tre milla
cento fanti in quindeci vasselli; ma in fine m’ha
ridotto a tale, che ho convenuto concedergli
un vassello di più, et l’ho ristretto a mille fiorini
meno delli altri, ch’è quanto ho potuto avanzare
veramente conosco esser poco in tanta summa
ma tutto è avanzo.
A questo proposito de’ vasselli m’ha detto, che si pro-
metteva, che vostra Serenità non haverebbe astretto li
patroni a pagar l’ancoraggio, et qualche altro picciolo datio
solito sopra le navi: perché vengono per
servitio di lei, et che con questo patto haveva
accordati essi vasselli; ne porteranno mercantie
di alcuna sorte: perché meno lo potranno fare, volendo
che le genti stiano commode. Mi ha pregato
scriverlo a vostra Serenità, il che gli ho promesso di fare
ma non gli ho data alcuna intentione, dovendo la
gratia provenire direttamente da lei per obli-
garlo maggiormente.

--- page 066v---
Farò a detti vasselli le patenti sottoscritte, et sigillate da
me; li cometterò a patroni, che vadino nelli porti
di vostra Serenità nell’Istria; manderò li roli duplicati
per la via di Terra; et scriverò insieme la qualità
delle genti, et quel più che stimerò degno della
notitia della Serenità vostra il tutto conforme al commento
delle Signorie vostre eccellentissime.
Aspetto di hora in hora, che rivenghi di Fiandra il signor
Vimes, ove ho permesso che vadi per veder il padre
che di sei, o sette anni non haveva veduto, et gli
dirò quanto è mente della Serenità vostra perché parta con
le navi; il che m’assicuro, che farà volontieri.
Il Christianissimo ha col mezo di questo suo Ambasciatore
ottenuto da questi signori cinque vasseli di guerra
per poter occorrendo ridur più facilmente al suo
debito quel monsignor di Lussan governatore di Blais, et altri, quando la provisione, che sua Maestà ha
ispedita per terra, come la Serenità vostra sarà stata
avvisata non servì.
La morte del signor Pompeo Giustiniano è stata intesa
qui dall’universale con notabilissimo dispiacere 
--- page 067r---
 sì per la persona stessa stimata prudente, et valorosa,
come per rispetto di vostra Serenità, et il signor conte Mauritio in
particolare mi ricercò con affetto, et sentimento
grande la maniera come è stato ucciso; mostrandone
particolar discontento; et io gli ho detto quanto dalla
Serenità vostra me ne viene scritto nelle sue de’ 19 colle
quali ho ricevute anco l’altre de’ 8 toccanti li
continuati progressi della sua armata.
Alli Gabri, Forterie, et Falconieri di Amsterdam ho fatte
lettere di cambio sotto li 29 dello stante delli
restanti vinti milla ducati da 2634 per ducati
sopra la lettera di credito di quaranta mille, et
doveranno pagarsi a’ 12 di decembre prossimo
a’ signori Pietro Gabri, et Daniel Nis, et così della
valuta riscossa di qua, come di quella degl’altri
che anderò tolendo, et di quello spenderò ne’ viaggi
et in altro necessario, terminato questo affare ne
darò distinto, et fedel conto alla Serenità vostra in
conformità del mio debito. Gratie etc.
Dall’Haye all’ultimo ottobre 1616
di vostra Serenità
humilissimo et devotissimo servitore
Christofforo Suriano

--- page 067v---
Al serenissimo principe di Venetia
2da

