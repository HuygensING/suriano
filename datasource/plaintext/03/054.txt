
--- page 324r---
2da
Serenissimo Principe
gl’avvisi, che la Serenità vostra si è compiacciuta mandarmi de’
buoni successi del Piemonte nelle sue lettere de’ 9 dello
stante, che hieri ricevei con altre del medesimo giorno,
venero fin mercordì passato a sua Eccellenza et alli ambasciatori
di Francia, et d’Inghilterra per la via di Brusseles, essendovi
stati portati da un estraordinario di Milano. Portorono
che da’ Spagnoli stessi si confermava una rotta
grandissima del campo del Governatore con la morte
de’ principali cavallieri, et signori di portata, et che molti
altri restavano mal contenti di don Pietro, onde
nella corte di Brusseles si mostrava discontento grande.
Ma sapendosi qui, che Spagnoli il più delle volte si
compiacciono di far artificiosamente apparer vero per
li suoi fini quello anco, che non è di tutta loro
riputatione, et sentendo, che si sollecita a furia
la levata d’infanteria, et cavalleria da quella
parte ancorché la publichino per Milano: temono
nondimeno, che ciò faccino per dar così ad
intendere; ma che in effetto possi invadersi
dalla parte dei ducati di Cleves, et Giuliers; stano
però sull’avviso, attendendo quello ne succederà.
La levata sarà di seimilla fanti, et mille cavalli tutta 
--- page 324v---
 di gente del Paese, et la più parte Valoni: l’infanteria
sarà divisa sotto doi colonelli l’uno è monsignor di Cuing
governator del castello di Renti signore nel paese d’Artois, dove,
et nel contado di Heneault haverà la piazza d’armi
et l’altro, ch’è il governator di Gheldria don Guglielmo di
Vergo figliolo di Spagnuolo ma nativo nello stato di
sue Altezze l’haverà nel Lucemburgh, et in quello di Namur.
Saranno li doi colonellati divisi in trenta compagnie
ciascuna di doicento fanti, et li capitani tutti del Paese
come anco nelle dieci compagnie di cavallaria,
havendo mirato sue Altezze ad honorar questi, et non
avanzar Spagnoli, né Italiani per avantaggiar, et
far con tanta maggior facilità, et prontezza la levata.
Con tutte queste levate, et che si dica, che siano per Milano
si publica, che la pace habbi a seguir con Savoia
et siano anco per accommodarsi l’Eccellenze vostre con il serenissimo
Ferdinando, et ch’elle habbino data ogni auttorità
all’eccellentissimo signor ambasciator Giustiniano di accordar le propo-
sitioni della pace. Et di questo particolare sono stato
ricercato s’è vero; et io ho risposto non haven[do]
minimo avviso, anziché seguano ogni giorno 
--- page 325r---
 tra l’uno, et l’altro campo delle fattioni; et sostento la
continuatione della guerra.
Mi conferma il Pasini anch’egli la levata del conte Belgioioso per
Francia; ma che corre voce, ch’egli non anderà in
persona per la sua grave indispositione, et altri dicono che sì.
Il marascial d’Ancre li ha mandata a donar una
bella carrozza; ma però senza cavalli.
Li signor ambasciatori di Francia nell’instanza, che fecero a’ Stati
ricercorono nominatamente li 4 mila Francesi, che sono in
questo servitio; ma si dichiarorono, che lasciavano
alla loro discrettione, et prudenza il far quella
risolutione che stimassero propria a communi inte-
ressi, et che quando non stimassero bene il privar-
sene li provedessero o in parte, o in tutto d’altra
di questa militia; et colla stessa occasione
fecero efficace ufficio perché non solamente non
assistessero con consiglio a’ principi mal contenti;
ma meno volessero far alcun ufficio per loro rispetto
con sua Maestà in somma, che non s’ingerissero né poco
né molto, et si conservassero neutrali: perché,
vedendosi li principi così destituti, verranno
al dovere, né haveranno l’ardire, che 
--- page 325v---
 potrebbono prender, quando essi signori volessero mescolarsi qui
dentro. Ancor non hanno havuta la risposta, et corre
l’opinione in alcuni delli Stati, che nel particolar della
soldatesca se le dica, che non saprebbono concederla
se non con gran incomodo, et pericolo della sicurezza del
Paese, mentre da tutte le parti si sentono tante
levate, et preparationi d’armi, che non [si] sa ove
habbino a parare, et mal volontieri darebbono
queste genti, che sono vechie isperimentate, et
come dicono fatte quasi sue per la spesa, che fano
già molto tempo nel mantenerle mentre di Francia non vengono denari; ma solo promesse di sodisfare, et già il debito della Corona in questo
particolare ascende alla summa di un millione, et mezo
di franchi. La risolutione però di questa risposta sta
ancor pendente, et si vuole l’avviso in particolare
de’ deputati della Provincia di Holanda, che
sono tornati ultimamente insieme per gl’accidenti
successi per il negotio di religione, come intenderà la
Serenità vostra più a basso.
Da questa congregatione ancora si vuol l’avviso
sopra l’instanza del conte di Levestein, et io sto 
--- page 326r---
 attendendo l’essito, havendo anco fatti qualche ufficio
a parte perché segui bene, et di quanto succederà ne
darò riverente conto alla Serenità vostra.
Mentre pensava l’ambasciator ordinario francese monsignor di
Murier valersi del beneficio di questa straordinaria
ambasceria per passar in Francia per veder, come pur dice
le cose sue, li sono venuti ordini di doversi trattenere
et si crede sarà per il negotio di Zanten del quale è
informatissimo, havendolo maneggiato sin dal principio di esso.
Si va pur qui portando innanti la risposta all’instanza
del re della Gran Bertagna: aspettandosi ciò, che
ne dirà il marchese di Brandemburgh, et quello
di Naiburgh principali interessati, et il Principe pala-
tino et l’ambasciator Inglese ha detto, che certo il
suo Re non lascierà cader questa negotiatione
et solleciterà finché ne vegga il fine, dicendo,
che Spagnoli al certo restituiranno Vesel.
In molte delle città, et de’ villagi in questa provincia
di Holanda sono successi li giorni passati disordini,
et inconvenienti di pericolosa consequenza
nel fatto di religione non volendo li più forti di 
--- page 326v---
 un’opinione lasciar predicar gl’altri. Domenica passata
in particolare fu da una quantità grande di popolo
saccheggiata, et mal trattata una casa di un principal
borghese di Amsterdam con levar denari, et robbe
et ruinar tutto quello, che non si puote asportare,
et ciò sotto pretesto, che in essa si volesse predicar
conforme alli precetti di Erminio. Erano prima
stati affissi sopra le porte del cambio, et sopra
li muri in diversi luochi della città polizze scritte
a mano, che dicevano, che li figlioli della città
invitavano tutti gl’altri a cacciar da essa li
erministi. Non fu bastante il magistrato
ad impedir l’effetto; et hora quello, che ha ricevut[o]
il danno pretende esserne rifatto da esso magistrat[o]
ne ha fatto compianto, et sono venuti questi signori
di Holanda insieme per veder pure s’è possibile
trovar rimedio ad un tanto disordine, il quale
prevegono molto bene, che tirerà con sé pericolose
consequenze, et darà fomento ad una dissensione
civile, se non vi si porge pronto ripiego.
Non lascierò di aggiunger alla Serenità vostra che a Roterdam
si voleva far insulto ad alcuni gomoristi 
--- page 327r---
 essendo quelli habitanti per la maggior parte erministi
ma detto da uno, che non si facesse perché erano
protetti dal signor principe Mauritio, non si disse, né
si fece alcuna cosa, tant’è il rispetto, et l’amore,
che si porta all’Eccellenza sua.
Ancorché io habbi con ogni più diligente maniera
p[ro]curato, che il soggetto, che offerse di rivelar
negotio concernente il servitio, et interesse della serenissima Republica
si disponesse a dirmene li particolari, usando quei
termini, che ho stimati più proprii, non ho
potuto haver più di quello che scrissi con le mie de’
31 decembre, dicendo, che non sapeva, che aggiun-
germi, se non propalar tutto, et che publicato il suo
interno restava con le mani vuote; ma mi affermava
esser il negotio di momento. Egli in luoco
della confermatione, che gli ho attestata della solita
gratitudine della serenissima Republica, et di quello di più, che
li ho aggiunto in conformità delli suoi prudentissimi
avvertimenti nelle lettere de’ 27 del passato,
haverebbe voluto volentieri, ch’io gl’havessi con-
firmata, et ratificata la provisione, et utile,
che ha richiesto nella scrittura. Ha nondimeno 
--- page 327v---
 preso tempo a pensare, et di parlarne col padre che
sta a Breda(m), dicendo che quanto prima sarebbe
stato di ritorno; et io starò attendendo quello
mi dirà, essequendo nel resto le commissioni delle
Signorie vostre eccellentissime. Gratie etc.
Dall’Haya a’ 25 febraro 1617
di vostra Serenità
humilissimo, et devotissimo servitore
Christofforo Suriano

--- page 328r---


--- page 328v---
Al serenissimo principe di Venetia
2da

