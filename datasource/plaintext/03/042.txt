
--- page 274r---
3a
Serenissimo Principe
havevo scritte l’altre mie, quando ho inteso esser arrivato
qui un gentilhuomo francese in diligenza da Parigi per
impetrar una carica di alfiere vacata per morte d’un
capitano nel campo del signor duca di Savoia. Egli ha raportato
che monsignor di Dighieres con le sue truppe aggiunte a
quelle di sua Altezza haveva battuti li Spagnuoli verso Novara
ma che gli erano tocche tre moschetate. Questo non ha
fatto che ’l gusto dell’avviso sia riuscito compito: tuttavia
si gode nel sentirsi, che quel Principe habbi cominciato
ad haver così buona assistenza. Viene prestata fide
all’avviso riportandolo questo gentilhuomo con
gran asseveranza: sua Eccellenza però, et la corte tutta ne
vorrebbono haver maggior confermatione.
Viene anco riferto, che li principi di Alemagna faccino
una levata di mille ottocento cavalli: non si sapendo
per dove vogliono impiegarli. Alcuni dicono per sovenir
al signor duca di Buglione particolarmente altri più asseverantemente per
assister alli principi di Francia, et che la Regina
habbia col mezo di persona espressa sotto mano fatto
ogni tentativo appresso tutti dell’Unione: affineché
non vadi avanti essa levata. Come l’avviso di Piemonte
lo scrivo per il sentimento, che qui se ne è havuto
così dell’altro penso, che la Serenità vostra l’haverà inteso 
--- page 274v---
 per altra via, et lo scrivo per solo incontro. Gratie etc.
Dall’Haya a’ 28 genaro 1617
di vostra Serenità
humilissimo, et devotissimo servitore
Christofforo Suriano

--- page 275r---


--- page 275v---
Al serenissimo principe di Venetia
3a

