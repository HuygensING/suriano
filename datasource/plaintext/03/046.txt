
--- page 289r---
2a
Serenissimo Principe
il Pasini è stato a ritrovarmi per darmi conto di haver
fermato l’alfier Michiel Pagano dello stato di Milano
soldato valoroso, con quattordici ducati il mese et prender
lettere da me per vostra Serenità, che gli ho date.
Mi ha con tal occasione portate a vedere diverse fedi di un tal
capitan Giulio Cesare Pozzo venetiano, che trenta anni
sono serve li serenissimi arciduchi nella cavallaria huomo nell’
età di cinquanta doi anni esperimentato, et valoroso, et
che nel tempo de’ motivi con sua santità il conte di Fuentes
lo mandò a chiamar a sé per dargli carico di una compa-
gnia di cavallaria; ma accommodate le differenze restò
senza l’effetto, et tornò alla sua piazza. Io gli ho dato ordine,
che lo fermi con cinquanta ducati in circa il mese dicen-
domi, che credeva, che di tanto si sarebbe potuto con-
tentare.
M’ha riferto, che l’alfier Lobello vorrebbe prima di partire
esser sicuro del soldo che ricercava de’ 22 ducati per
mese; ma che haverebbe procurato, che si risolvesse
della maniera, che mi haveva fatto scriver.
Mentr’egli era in camino per qua, le lettere, che gli scrissi
per il fermar del cavallier Studler erano in viaggio
per Brusseles; di maniera che al suo arrivo in quella
città, che sarà dimani, se il mal tempo non gli haverà 
--- page 289v---
 impedito il passar in Anversa, lo eviterà al partir immediate
del conte Giovanni Giacomo Belgioioso mi ha detto che non havea
più parlato doppo che l’eccellentissimo signor ambasciator Giustiniano li haveva
scritto, che suspendesse la trattatione, et mi ha replicato
che quel cavalliere è tanto oppresso dalla gotta, che crede
certo, che vostra Serenità non possi riceverne servitio: con tutto
questo intenderà se gli sarà tocco alcuna cosa senza obligo
et me l’avviserà.
Mi ha raccordato esso Pasini un Luca Cairo capitan de’ cava[lli]
et un Gioanni Cesati commissario general della cavallaria
ambidoi di cinquant’anni in circa huomini valorosi,
amati, et ben trattati da sue Altezze, et da Spagnoli.
Disse che l’uno, et l’altro sono cognati dei Valimens
mercanti in quella città, et che col mezo loro vostra Serenità
potrebbe saper molto bene se si conducessero volontieri
al servitio di lei; ch’egli haverebbe trovato qualche
mezo per farli parlare; ma non havendo gran amicitia
o persona in tutto confidente non gli bastava affatto
l’animo di promettermi del farlo; che ’l mezo di
cognati sarebbe stato ottimo. Gratie etc.
Dall’Haya a’ xi febraro 1617
di vostra Serenità
humilissimo, et devotissimo servitore
Christofforo Suriano

--- page 290r---


--- page 290v---
Al serenissimo principe di Venetia
2da

