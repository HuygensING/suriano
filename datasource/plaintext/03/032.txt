
--- page 218r---
Prima
Serenissimo Principe
ricevei lunedì sera solamente il mio dispaccio ordinario, che mi
doveva capitar hieri otto. Tre furono le lettere di vostra Serenità
scritta a’ 16 del passato. Vorrei volontieri per augumento del
piacere, che mi significa haver sentito, che, all’avviso, che le diedi con le
con le mie de’ 28 di novembre dell’imbarco delle
prime compagnie fosse susseguitato quello dalla uscita in mare
di esse, et dell’altre, che furono doppo imbarcate. L’incontro
viene, come haverà la Serenità vostra inteso colle precedenti mie
dalla contrarietà de’ venti, che pur non cessa, et mi
necessita non mutar stile, et replicar lo stesso; onde per
consequenza doverò riuscirle o tedioso, o molesto, come
a me stesso riesco impatiente, et fastidioso; pur dipen-
dendo il tutto dal volere di sua divina Maestà saranno
le Signorie vostre eccellentissime sollevate dalla loro singolar prudenza.
Non vi è memoria così recente, che sappi dire, che ’l vento del mezogiorno, che è a noi di diretto contrario
habbi havuto tanto predominio in questa stagione.
Un vassello picciolo, che non porta che sette over otto pezzi
di canone, chiamato Il corriero, del quale li signori Stati
si servono per inviar speditamente lettere in Inghilterra
et altrove, et sono obligati quelli, che lo governano
di uscir ad ogni minima apparenza di vento, ha
doi volte fatto vela fuori del porto di Roterdam
et sempre gli è convenuto rientrare in esso per salvarsi 
--- page 218v---
 dalla tempesta del mare. Il signor principe Mauritio non lascia
passar hora, che non dimandi, che vento faccia; et il signor
conte Gio. Ernesto si lamenta della sua fortuna. Si aspetta
che questa nuova luna; che si fa hoggi in fine facci
girar il vento dalla parte di Tramontana, o Levante
che Dio benedetto lo voglia per contento delle Signorie vostre eccellentissime
et consolatione mia.
Ha il signor Conte sentito gusto, che riesca di sodisfattione alla
Serenità vostra il viaggio, che ha risoluto di fare. Li è cara la
compagnia, ch’ella gli concede del signor Vimes, et più
cari gl’ordini, che gli ho detto havere là
di già dati in grisoni et svizzeri
et poco doppo l’uscita di queste militie (che Dio
voglia possi ben tosto avvisarla) s’incaminerà per
venir a’ piedi della Serenità vostra.
Io non mancarò di cavar il conto distinto, et particolare del denaro
del quale mi sono valso, et ho speso nell’occasione di
questa levata; et come l’haverò dispensato, et lo
manderò alla Serenità vostra, et invierò all’illustrissimo signor savio
di Terraferma alla scrittura li roli conforme al suo
commandamento.
Intorno alla levata delli altri mille fanti haverà la
Serenità vostra inteso dalle mie precedenti il rispetto, che
mi ha trattenuto a non farne altro, et avanzandosi 
--- page 219r---
 la stagione, et portando con essa la sicurezza dei geli, et per
consequenza l’impossibilità del poter cavar frutto per
questi doi mesi da questa parte non vedevo, che fosse
manco bene il farne alcun tentativo: vedute nondimeno
l’ultime lettere della Serenità vostra de’ 16 decembre ho gettata
qualche parola in discorrendo con alcuni; per intender
quale potesse esser l’intentione, et ho cavato, che al
certo incontrerei al presente difficoltà per doi rispetti, l’uno
perché si vorrà veder partite prima queste genti;
et l’altro, ch’è il più importante, et che tocca a questo
Stato, che niente non sano questi signori qual fine habbino
ad haver gl’affari di Cleves, et Giuliers non vorrebbono
privarsi di poter in ogni occorrenza haver quel nervo
di gente, che sarebbe con nuova permissione condotto
fuori; oltre che temerebbono, che non se ne levassero
delle vecchie, come sano molto bene, che se ne trovano
in buona quantità fra le truppe. Et mi disse il signor
ambasciator d’Inghilterra, che si teneva per certo che mille et
trecento, o quattrocento soldati fossero stati imbar-
cati di quelli, che erano in attual servitio.
Hora essendovi questo suspetto, et concorrendovi dall’
altro canto il rispetto, che m’è stato considerato
del bisogno che pensano poter havere vicino non
veggo, che se ne possi per hora sperar frutto. Il signor Conte 
--- page 219v---
 haverebbe sommo contento di haver quest’aggiunta al suo
reggimento perché gli servirebbe a maggior riputatione,
et vantaggio; ma anch’egli mi ha detto, che teme,
che non s’incontri bene; aggiungendomi, che non era fuor
d’opinione, che ’l signor principe Mauritio non se ne mostrasse
nell’interno contrario mentre haverebbe paura oltre a’
soldati non poter negar la licenza a qualche altro capitano
ch’è quanto mi occorre dir riverentemente alla Serenità vostra
in questo particolare, al qual tuttavia haverò il pensiero
per valermi a tempo, et luoco dell’occasione, che mi si
potesse offerire.
Quanto alla buona intelligenza con questi Signori, o reciproca
corrispondenza col mezo d’ambascieria, o di residenza
non mi è stato tocco in particolare più di quello mi parlò
l’Arsen come riverentemente scrissi con le
mie de’ 28 novembre, et quanto aggiunsi con
l’altre de’ 17 et 24 del passato. In generale
si mostra buona volontà; ma si vuol caminar con
riserba, come la prudenza delle Signorie vostre eccellentissime
haverà sinhora molto ben compreso; et hora le
aggiungo haver cavato da qualche parole dette
da alcuni, che non credo, che questi signori vorranno
hora aprirsi; ma aspettar che queste genti partino,
et forse arrivino a Venetia; et uno di questi giorni 
--- page 220r---
 mi fu detto dal signor Vandermil, che ’l signor Conte quando verrà
alla Serenità vostra servirà di preludio, accennandomi, che haverà
forse qualche commissione di complire a nome di questi signori.
Caminano qui molto circonspetti, vano cauti, et non
vorrebbono ne’ presenti affari del mondo dar gelosia.
Io starò avvertito; secondo l’occasioni risponderò coi
prudenti avvertimenti della Serenità vostra; et di quello caverò
degno della notitia di lei, le darò riverente
conto. Gratie etc.
Dall’Haya a’ 7 genaro 1617
di vostra Serenità
humilissimo, et devotissimo servitore
Christofforo Suriano

--- page 220v---


--- page 221r---


--- page 221v---
Al serenissimo principe di Venetia
prima

