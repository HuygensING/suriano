
--- page 214r---
2da
Serenissimo Principe
tornò hoggi otto la sera dalla Nortolandia il signor conte Gio. Ernesto
dall’haver visitati li soldati ne’ vasselli, et il giorno seguente
mi venne a riferire haverli trovati se ben con poco gusto
di tanta dimora in quel porto, pronti in ogni modo a
sopportar l’impatienza colla speranza, che un giorno
siano per uscirne. Mentre fu in quel luoco parve, che
per qualche hora l’apparenza mostrasse felicità per
l’uscita, et già si erano li marinari messi ad ordine
per alzar le vele a vista di esso signor Conte; ma riuscì
poi altrimenti sendosi in breve spatio d’hora cambiato
il vento, che s’era messo da Levante, divene calma,
et tornò alla parte del mezogiorno tutto contrario,
(tanto è successo anco da questa banda della Moza) et
così ha continuato sin qui con alteratione al buono
di momenti non dirò d’hore. Ognuno compatisce
un tanto lungo soggiorno di così buona gente in
questi porti, et pare assai, che non succedi qualche
inconveniente di malatia, o d’altro.
Ha il signor Conte da questa parte della Moza per sollevar
li soldati fatto metter alla banda di ogni nave
uno o doi piccioli vasselli, nelli quali entrano un 
--- page 214v---
 giorno gl’uni, et l’altro giorno gl’altri, et ha fatto ciò perché
le genti meno patiscano, et sopportino con più patienza il
soggiorno; né lascia cosa a che non pensi per questo servitio
et per proveder ad ogni accidente di travaglio già che
a Dio piace, che così caminino le cose; ma non ha potuto
evitare, che giovedì a sera non si habbi incontrato qualche
disturbo, ch’è riuscito minore di quello, che in caso tale
si poteva temere. Erano entrati quella sera di giovedì
in uno di detti vasselli da 70 soldati, et venendo da
Dordrechet un altro grosso vassello transportato
dal vento andrò a dar in quello dei soldati, et causò,
che si ruppe la corda, che lo teneva legato alla
nave, onde fu transportato con empito a dar in
alcuni pali, che sono innanti alla città di Roterdam,
et volendo li soldati salvarsi, et per
scampar il pericolo, che si temeva, precipitandosi confu-
samente in un altro picciolo vassello, questo presa
acqua si affondò, et furono per ciò constretti mettersi a
nuoto, et si salvorono, eccetto un giovane gentilhuomo
francese, che restò affogato con dispiacer grandissimo
del signor di Rocalaura sotto la compagnia del 
--- page 215r---
 quale era descritto; ma si deve ben ringratiar Dio, che
non sia successo peggio come si poteva dubitare.
Li usciti dall’acqua furono del medesimo signor Rocalaura
fatti asciugare, et governare in diverse case; et hier mattina
volontarii se ne sono ritornati alla medesima nave per
aspettar coll’ordinario desiderio il vento buono.
Il Stich, che ha coadiuvato al Wassonhoven, è pronto
nel Tessel con trecento fanti; et a Roterdam sopra
la Moza sono le genti del medesimo Wassonhoven d’un
suo fratello, et d’un altro capitano. Avanti hieri trovandomi in casa del residente di Bran-
demburgh fratello di esso Stich; il Wassonhoven, il Stich, et
li altri officiali di questa levata mi furono intorno
et mi pregorono considerar a qual spesa convengono
soccumber, et qual interesse patiscono mentre del
proprio denaro hanno fatta la levata, et tutte
le spese de’ vasseli, et altro per mantener, et nutrir
li soldati; et tutto ciò con fine che vi porgessi la mano;
ma vedendo, che non potevano cavar da me ciò, che forse si promettevano, mi fecero instanza, che
pregassi a nome loro vostra Serenità ad havervi consideratione.

--- page 215v---
Io diedi loro buone parole, tenenendomi sempre nell’assicu-
rarli, che vostra Serenità sodisfarà prontamente a quanto ha contrattato
et obligato con esso Wassonhoven.
Volevano egli, et gl’altri ch’io andassi nei luochi, ove sono le
genti. Io me ne sono astenuto parendomi di comprender
il fine non esser solo ch’io le vedessi; ma che la mia pre-
senza o di qualcheduno de’ miei (come me ne fu
fatta anco instanza) servisse loro a dar forma all’intentione, che forse hanno, che ’l tempo del servitio princi-
piasse dall’imbarco, o dalla visita ch’io, o altri per me
havesse fatta; et contenendo le capitulationi del
Wassonhoven dover principiar il tempo dal giorno, che
saranno le genti rolate di là sotto diversi pretesti di
publiche occupationi, et altro mi sono iscusato. Dovendo il
beneficio prevenir dalla munificenza della Serenità vostra
havuto rispetto alle spese, che esso Wassonhoven, et
particolarmente quelli, che lo sostentano hanno havuti
sin qui, et continuano.
Ho parlato al signor Conte intorno questo particolare del cominciar
del tempo in conformità dell’intentione, et senso delle Signorie vostre eccellentissime; ma ho trovato l’incontro duro, et stabile 
--- page 216r---
 nell’intender, che ’l tempo cominci dal giorno della mostra
di cadauna compagnia secondo, ch’è stata fatta di tempo
in tempo, et mi ha detto, che per l’amor di Dio scrivi
a vostra Serenità che non metti questo dubio perché sarebbe metter
una confusione mentre si potevano le compagnie
quasi lo stesso giorno della mostra poner nei vasseli
et in essi attender il vento come fano al presente
con non poco disaggio, et se non fosse stato il
dubio di qualche inconveniente sarebbe forse stato
meglio, che fossero sin qui restati in terra. Io replicai
qualche cosa di vantaggio per veder pure se po-
tevo avanzar il punto; ma stete egli constante
et disse non dubitare, che vostra Serenità non sia per far quello
che è di ragione, et di dovere, et che sperava
ch’ella haverebbe havuta anco in consideratione
le spese fatte (oltre quanto io ho esborsato) tanto da’ suoi capitani quanto da lui: onde
credo, che non potrà la Serenità vostra avanzar in questo
particolare del tempo alcuna cosa.
Quel baron francese signor di Villemur inteso da me
quanto gli dissi in nome di vostra Serenità ha regolata 
--- page 216v---
 nell’offerta del suo servitio quasi in tutte la pretensione sua, come vedrà dall’aggiunta traduttione. È stato
fermo nelli sedici franchi per testa della levata, che
sarebbono tre milla più in tutto in ragion di quello
si ha contrattato, et ha havuto il signor Conte; ma mi
ha considerato, che non mettendo alcuna cosa per il transporto
delle armi, et pur sarà necessario che le venga a pigliar
in queste parti; rimettendosi al beneplacito publico
quanto allo stipendio proprio, et de’ principali officiali
del reggimento; mutando anco in qualche altra
parte le sue dimande oltre le spese, che doveranno
esser grandi, per la levata delle genti in Guasco-
gna, et altrove lontano da Marseglia cinquanta, et sessanta leghe non era equivalente la somma
a che era condesceso; che il desiderio suo era
ardente di servir la Serenità vostra, et che doveva
partir fra alcuni giorni per Parigi, che da
quelli eccellentissimi signori ambasciatori sarebbe andato a ricever
la risposta, et per stabilir anco ogni cosa con
essi: facendomi instanza di pregarla, che si compiacesse scriverne a’ sue Eccellenze a fine di esser risoluto.

--- page 217r---
Mi è venuto fatto di ridur la paga da scudi a ducati
in moneta corrente di Venetia, et che li sette
mesi di servitio debbino cominciar dal giorno
della prima mostra; et quanto all’obedienza
da prestarsi alli capitani delle genti di vostra Serenità
parmi che corrispondi al concetto di lei; onde
potrà far sapere la sua prudentissima deliberatione
alli signori ambasciatori in Franza.
Sotto li 26 del mese presente feci lettere di cambio
alli signori Gioanni, et Filippo Calandrini di ducati
mille ottocento cinquanta tre da lire 6 ¾ per ducato
da esser pagati a’ 26 febraro prossimo in moneta
di banco al signor Melchior Noirott; et d’altrettanta
summa ho fatte altre lettere al signor Guglielmo Vander-
put per il fratello signor Gio. Pietro. Et questi tutti sono
per il resto della valuta havuta per servitio di
questa levata dagl’uni, et dall’altro.
Non è ancora comparso il messaggiero ordinario di Anversa
che doveva arrivar hieri. Gratie etc.
Dall’Haya a’ 31 decembre 1616
di vostra Serenità
humilissimo, et devotissimo servitore
Christofforo Suriano

--- page 217v---
Al serenissimo principe di Venetia
2da

