
--- page 116r---
2da
Serenissimo Principe
mi servirà d’informazione quanto la Serenità vostra mi manda
toccante quei soggetti, che sono raccordati all’eccellentissimo
signor General dell’Armi dal signor Francesco Giustiniano, et
se verrà qualcheduno di essi a me essequirò le
commissioni, che già ella mi diede, con osservar anco
quello di più, che veggo espresso nelle lettere scritte
dalla Serenità vostra allo stesso eccellentssimo Generale nel medesimo
particolari. Et havendole scritto intorno a quei
alfieri de’ quali mi vene a parlar il Pasini[,]
aspettarò risposta da lei di quello sarà mente
della Serenità vostra ch’io faccia con essi.
Venne a trovarmi monsignor Bovier quello d’Oranges del
quale mercordì mi parlò il signor conte Mauritio. Egli ha
mostrato desiderio di venir al servitio della Serenità vostra
et m’ha pregato di accompagnarlo con mie lettere
così ho fatto, et sarà qui aggiunta la copia.
Mi ha mostrate quelle, che sua Eccellentia li ha dato
per la Serenità vostra in sua raccommandatione, et
altre al signor duca di Savoia in ogni evento che
havesse bisogno di valersi per servitio di quella
serenissima Republica dell’assistenza di sua Altezza.

--- page 116v---
Egli viene per servirla colla sua persona sola, et perché lo
esperimenti in ciò che vale per servirsi poi di lui
secondo che stimerà a proposito.
È ritornato quel monsignor Durante di Prignì francese. Ha
mostrato meco grandissima sodisfattione dell’honore, et
buon trattamento ricevuto dalla Serenità vostra, et dal parlar
suo ho cavato molto bene esser poco contento di non
haversi lasciato adoperare, et ne ha discorso in man(ier)a
meco, che volontieri ritornerebbe a servirla per
un anno almeno; ma mi ha detto, che non vorrebbe
haver manco stipendio di cento scudi, o ducati il
mese. Egli ha qui buon nome, come ho anco scritto
alla Serenità vostra con altre mie, è luogotenente di una compagnia
et fa professione d’intendersi di fortificazioni.
Mi vene a trovare il colonello Ghent. Disse, che in lui
continuava il desiderio di servir a quella serenissima
Republica, et che essendo hora il tempo troppo innanti
di far levata, et imbarco di genti quando la
Serenità vostra havesse stimato buono per lei il suo
servitio si offeriva di condurle a primo tempo
cinquecento, o seicento cavalli, et anco un 
--- page 117r---
 reggimento d’infanteria. Discorse meco di voler far
la condotta de’ cavalli per mare ,
parendole riuscibile havendone condotti alcuni fino
alla Roscela; ma io gli ho considerato, che la spesa
sarebbe stata grandissima, et il pericolo della perdita
de’ cavalli maggiore; né l’acqua si sarebbe potuta
così facilmente conservare. Resta nella stessa fanta-
sia; ma disse, che vi haverebbe pensato, et preso
di tutto informatione perché io potessi con altra occasione
mandarla distinta alla Serenità vostra. Questo nella
professione di cavallaria ha qui nome tale, che
si potrebbe la Serenità vostra prometter buon servitio; ma
per l’infanteria, credo, che faccia conto di condur
buoni officiali: perché non è in questa la sua pro-
fessione. Mi ha detto, che mi darà per scritto la
sua esshibitione. Quando lo facci l’invierò alla Serenità vostra.
Come faccio al presente dell’offerta fattami da un
baron francese, sopra la quale m’è parso di pon-
derargli che si tiene troppo alto nell’instanze
et che malamente egli poteva per ciò prometterse,
che fosse abbracciata la sua proposta: nondimeno 
--- page 117v---
 non ha voluto regolarne alcuna; ma mi ha pregato
d’inviarla alla Serenità vostra, dicendo di non poter servirla
in altra maniera; et io per sodisfarlo, et per non
mancar del mio debito non ho voluto tralasciare
d’ispedirla colle presenti: ben la supplico di haver
qualche cosa da dirli in questo particolare perché
quando la Serenità vostra non vi applichi l’animo resti almeno
sodisfatto di qualche risposta.
Hor hora ho saputo esser arrivato qui l’arcivescovo di
Spalato d(on)no M. Antonio de Dominis in habito secolare.
Ha fatto capo al signor ambasciator d’Inghilterra in casa del quale
mi viene detto esser stato ricevuto per habitatione finché
habbi tempo proprio per passarsene in Inghilterra per dove
ha diretto il suo camino; et per quanto ho potuto cavare
viene dalla corte di Roma per scuotersi dall’obligo
che forse gli pareva nella sua grave età troppo
pesante di continuar per il restante della sua
vita ad esser huomo da bene. Gratie etc.
Dall’Haye a’ 20 novembre 1616
di vostra Serenità
humilissimo et devotissimo servitore
Christofforo Suriano

--- page 122r---


--- page 122v---
Al serenissimo principe di Venetia
2da


--- page 118r---
In 2de del secretario Surian dall’Agia a’ 20 novembre 1616
Rogier de Villemur signor et baron di Pailles offerisce de menar al
servitio della serenissima republica di Venetia un regimento di genti da piedi francesi
buoni et valarosi soldati, e levarli nelle provincie maritime di Linguadogha,
et Provenza di dove le dette truppe potranno esser facilmente transportate
sopra vasselli nelli luochi et piazze, ove piacerà alla serenissima Republica servirsene
con le seguenti conditione.
Cioè che ’l detto regimento sarà conposto di dieci compagnie intendosi la colonella
di 200 fanti et le nuove altre di 150 che fanno il numero di 1550.
Et il detto signor Barone essendo vecchio soldato, et che ha servito 13 anni nelle truppe
francesi intertenute dal Re christianissimo nelle Provincie Unite dei Paesi il credito
che gli ha aquistato tra li suoi compagni spera che molti de’ buoni et espe-
rementati officiali saranno contenti di render servitio con lui alla serenissima
Republica a’ quali egli darà la compagnia et altra piazza di comando a fine
che la serenissima Republica sia meglio servita dalle truppe ch’egli offerisce condure
et che l’ordine et disciplina militare osservata nei Paesi Bassi sia osservata
strettamente nel detto regimento.
Et stante che la detta levata non si può far che con gran spese e costo per esser
presi li soldati nei luoghi lontani dall’imbarcamento, domanda il detto Barone
che gli sia concesso per la detta levata 16 lira a 20 soldi per lira moneta di
Franza per ciascheduna testa che ciadun soldato: ricerca parimente di esser
avertito che, in caso ch’egli menasse alla piazza destinata per la prima mostra
più soldati del numero di 1550 se gli sarà imborsato li denari al medesimo
pretio di 15 franchi per testa.
Dimanda di più il detto signor Barone per il soldo di dette truppe tutto l’istesso che sia con-
venuto et accordato con il signor conte Gio. Ernesto di Nassau cioè la summa di 1550
ducati a 7 l(ire) l’uno moneta di Venetia per mese caduno mese di 30 giorni.

--- page 118v---
Et essendo che detto signor Barone non potrebbe fare da lui medesimo l’avanzo dall’armi per
la brevità del tempo et che gli bisogiarebbe comprare in molte et diverse
bande, domanda alla serenissima Republica 1300 franchi per la compra di dette
armi da ribattarsi al 3° et 4° mese sopra il soldo delle dette truppe.
Et perché le dette arme non si posseno comprare in Francia perché non se ne trovano
proprie per ben servirsene essendo constretto di prenderle nelle Provincie
Unite de’ Paesi Bassi domanda alla serenissima Republica lo summa di 500 scudi per il
transporto di dette arme fin al luogo dell’imbarcamento di dette truppe.
Per riguardo di che il detto signor Barone prega la serenissima Republica di dar auttorità al suo
ambasciatore residente alla corte del Re christianissimo di concigliar con lui perché
non può per anco sapere qual numero di vassello gli bisogneranno medesi-
mamente se se ne potranno nollegiare, di qual grandezza saranno, et quello
che potrà costar il nolo d’il che egli diligentamente s’imformerà per esser uno
delli articoli principali et necessarii, et non desidera de ricever alcun denaro
che non sia prima assicurato di trovar detti vasselli dentro li porti di Mar-
seglia o Nizza nei luogi più facile all’imbarco.
Prometterà la detta serenissima Republica d’intartenir al soldo di sopra espresso et dette truppe
per il tempo et spatio di sette mese a 30 giorni, ciascheduno appresso esser
arrivato al luogo che la detta serenissima Republica desidera servirse di esse non potendo
esser licenziate esse truppe per qualcosa che sia sin tanto che il termine
sudetto non sarà espirato doppo che la serenissima Republica darà ancor un mese di paga
al detto signor Barone, et a tutte q(uest)e truppe per potersi andare dove più piacerà
con passaporti che facino fede della lor fideltà e servitio.
Et per q(uest)o articolo il signor Barone intende che l’intartenimento comincierà al giorno
della mostra fatto nell’imbarco.
Accorderà la detta serenissima Republica per il soldo et tratenimento del Colonello delli 
--- page 119r---
 officiali cioè per il Luocotenente Colonnello, Sargente maggiore, Quartiermastro,
provosto et chirurgo la suma di 3000 franchi per mese.
Non serà tenuto il detto signor Barone di obedir in riconoscer che il Generalissimo et
altri officiali della serenissima Republica et non alcun capo di Natione particolare.
Et perché convenirà il detto signor Barone far molte spese nelle Province sudette ove si doverà
levar le genti supplica la serenissima Republica di voler haver risguardo sottometen-
dosi nondimeno alla sua discretione.
Sotto le conditione di sopra nominate il signor baron di Pailles s’obbligarà di servir
fidelmente con le sue truppe la serenissima Republica tanto per mare come per terra
dentro le piazze dove sarà messo con il corpo intero delle sue truppe o di
esse seperato secondo ch’egli sarà ordinate verso tutti et contra tutti.

--- page 119v---
2
Offerta del baron di Pallie
Nella 2da

--- page 120r---
In 2de del secretario Surian dall’Agia de’ 20 novembre 1616
Copia
Serenissimo Principe
viene a’ piedi della Serenità vostra monsignor Gio. Bovier per servir
quella serenissima Republica, et colla sua persona sola in quella
carica, che sarà conosciuto proprio, et con genti, che
offerirà levar dalla parte del Delfinato, della
Provenza, et d’altrove, quand’ella stimi effettiva
la proposta: egli è d’Oranges ha molto tempo fa
servito a cavallo nella compagnia del signor principe
Mauritio. Condusse già una truppa di cavallaria
al re di Svetia; ha servito anco quello di Dani-
marca; et esso signor Principe mi ha detto esser molti
anni che fa la professione dell’armi, et huomo
di spirito, come anco dalle Signorie vostre eccellentissime sarà
conosciuto tale. Lo accompagna con sue lettere
per vostra Serenità et io non ho potuto far di meno di non
sodisfar all’instanza, ch’egli mi ha fatta
efficacissima col dargli le presenti. Gratie etc.
Dall’Haye a’ 19 novembre 1616.
di vostra Serenità
humilissimo et devotissimo servitore
Christofforo Suriano

--- page 120v---


--- page 121r---


--- page 121v---
1
Copia delle lettere a sua Serenità consegnate
a monsignor Bovier
Nella 2da

--- page 123r---


--- page 123v---


--- page 124r---


--- page 124v---

