
--- page 263r---
2da
Serenissimo Principe
dibatuto l’affare de’ predestinanti vi era chi proponeva, che
si dovesse far venir in questo luoco qualche compagnie di
soldatesca per reprimer, come dicevano l’audatia, dichia-
rando l’affare più tosto spetie di amutinatione, che zelo
di religione; ma il signor principe Mauritio entrato più volte
nel Consiglio di Stato ha disuaso assolutamente di venir a
questo estremo, protestando, et affermando infine, che
non lo haverebbe acconsentito; et si è dichiarito per
acquetar tutte le cose per questa parte dei gomoriisti
che così chiamano li predestinanti, et l’auttorità sua
ha valso a far che si contentassero andar
domenica passata ancora nel villaggio qui prossimo
di Risvich, ove erano accostumati far le sue predicationi
promettendo loro, che si haverebbe trovato modo di
contentarli. Essi havuta questa promessa sono
passati innanti a far elettione de’ antiani, de’ diaconi,
et d’altri carichi, che chiamano di concistorio, il che
ha spiacciuto in estremo agl’erminiisti, che sono li contrarii: tuttavia essendo
ridotta la cosa a segno di non poter più retirar di non
darli sodisfatione, se li è concesso, che per modum provisionis
habbino la chiesa ove fa le sue preghiere con quelli
della Natione il signor ambasciator d’Inghilterra, et ciò sino a
tanto che sia fatta altra deliberatione dalli
deputati della provincia di Holanda, che
doveranno ridursi alla fine del mese venturo.
Non intendono questi, oltre il sostentar, che le operationi 
--- page 263v---
 dell’huomo vengono da Dio (se ben dicono esser calumniati
in molte cose) esser in fatto di religione sottoposti al
magistrato secolare, chiamandolo il solo direttorio
delle attioni politiche, et civili; ma quanto alla con-
scienza, et alla religione vogliono, che resti soggetto
al concistorio.
Sono questi come ho detto protetti al presente dal signor principe
Mauritio, la prudenza, et auttorità del quale ha
giovato grandemente a divertir il male, che si
vedeva manifesto poter riuscirne. Dall’altra
parte, che sostenta la superiorità del magistrato
vi è il signor Bernvel, et certo se non trovava sua Eccellenza
temperamento, et pregava essi contraremonstranti, che
così sono anco chiamati li predestinanti, haveva
risoluto, non havendo altro luoco, di andar domen[ica]
passata a predicar innanti la casa del medesimo signor
Bernvel, che in questo affare ha perso assai.
L’opinione è in molti, che la contrappositione del partito
del signor Bernvel non nasca da puro affetto di
conscienza, o di libertà al magistrato laico; ma […]
vi siano delli animi contaminati in queste provincie
et che questi fomentino le passioni, colli eccitamenti
di quelli, che ne vorrebbono far il profitto;
allegando li gomoristi, che quanto predicano non
è nuovo; ma conforme alla confessione delle
chiese d’Inghilterra, de Heidelbergh, de’ Svizzeri, et 
--- page 264r---
 altre della religione riformata essercitata dal principio
ch’ella hebbe la libertà in questi paesi. Comincieranno
essi gomoriisti dimani a far predicar nella sudetta chiesa
inglese; et questa sera devono andar per appuntar
l’hora innanti, o doppo la predicatione de’ Inglesi
secondo il commodo del signor ambasciator Carleton.
Del negotio di Zanten ho scoperto, che Francesi sono restati
poco gustati, che ’l re della Gran Bertagna habbi
solo voluto abbracciar l’affare, et fatta far quella
propositione, che già ha la Serenità vostra intesa, havendomi detto il
signor ambasciator di Francia, con chi fui giovedì passato
parlando di questo; che quella Maestà era
corsa un poco; et si vedeva bene, che questi signori
le havevano data una risposta, che non sapeva se
li sarà aggradita: non essendo conveniente, che si
faccia separatione in affare, nel quale l’uno, et
l’altro Re ha havuta la mano; che Spagnoli
sono artificiosi, et se non succedono le cose a modo
loro potranno dir di haver parlato, come
per discorso, overo dolersi di questi signori imputando
a loro la causa, che dano al Re catholico non
rispondendo, di non abbandonar le piazze. Et
molto bene da ciò, et da altro nel suo discorso
mi sono aveduto, che non haverà lasciato di
passar di quegl’ufficii, che più haverà stimati
a proposito per levar la gloria al re d’Inghilterra 
--- page 264v---
 et lo cavo anco da qualche parola del signor Bernvel
che ha detto, ch’era conveniente, che il Re christianissmo in
questo affare havesse la parte sua.
La deliberatione del mandar ambasciatori alla maestà d’Inghilterra resta
ancor senza essecutione, poiché come la provincia di
Holanda ha promesso questa missione, et Zelanda
vi assente per esser forse la più interessata negl’affari
che sono in controversia con gl’Inglesi per il traffico;
così l’altre provincie non ne sono ancor risolute per
proprii rispetti, et si va portando il tempo innanti. G[ratie etc.]
Dall’Haya a’ 21 genaro 1617
di vostra Serenità
humilissimo et devotissimo servitore
Christofforo Suriano

--- page 265r---


--- page 265v---
Al serenissimo principe di Venetia
2da

