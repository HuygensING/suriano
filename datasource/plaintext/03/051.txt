
--- page 307r---
Prima
Serenissimo Principe
doi furono ispediti dal signor conte Gio. Ernesto uno immediate
verso il Tessel, et l’altro, ch’è il suo pagadore verso Amsterdam
per ricever li ottomilla fiorini de’ quali gli feci polizza
per quel banco, come a’ 15 le ho riverentemente scritto, et questo doverà subito andarsene appresso il capitano Steven luo-
cotenente colonello, et ha commissione di riespedir imme-
diate con quanto haverà trovato. Speriamo, che tutto
sia per haver buon ordine, et che ’l difetto passato sia
nato da qualche capitano o officiale, che stia fuori del
vasselo.
Dalla parte della Moza non si sente cosa fastidiosa, et il
luogotenente della compagnia del signor Conte ha attestato
che in doicento, et più fanti, che sono nel suo vassello
non ve n’è che uno, o doi d’amalati, et negl’altri
vasselli qualche altri, che si fano governare, et li signori
di Schidam in particolare li fano ricever dentro al loro
hospitale, curar dal proprio medico della città, et
proveder delle cose necessarie, non volendo per pagamento
più di quello, che hanno in nave per il suo veto che è
di sei soldi di questa moneta in ragion di giorno.
Quello, che si reme è, che continuando il tempo cattivo
et avanzandosi la stagione per consequenza il
caldo si farà sentire, et potrà apportar qualche 
--- page 307v---
 pericolosa malatia tra soldati. Questa mattina è venuto a
farmi tal consideratione monsignor di Rocalaura con doi altri
de’ capitani pregandomi ad avvisar sopra ciò, et che
sarà necessario l’assister di doi o tre altri vasselli almeno
perché non si perdi il resto per un poco di più già che la
Republica ha fatta sinhora tanta spesa; che ’l signor Conte me ne
sarebbe venuto a parlare, et anco li stessi patroni dei
vasselli, dicendomi, che questi si contenteranno di
contribuir volentieri. Io ho risposto, che havevo fatto
quanto mi era stato commesso da vostra Serenità, et ero in obligo
che non sapevo quello che mi dovessi far di più,; mi han
fatta replica dello stesso pregandomi instantemente a
por pensiero, come a cosa necessaria, et che concerne
il servitio della Republica, et il preservar sì buona soldatesca
già che ha piacciuto a Dio, che non habbi sinhora
potuto partire. Io mi lascierò governar dalla necessità
non potendo esser a tempo della risposta, et credo che per
non perder queste genti sarò sforzato a condescender a
qualche cosa; ma sarà certo involontaria la risolutione,
ma forse laudata da vostra Serenità.
Siamo serenissimo Principe all’istesso col vento, et le preghiere
ch’io mando a Dio sono perché almeno non succedi
alcun disordine o mal incontro, massime, che la notte 
--- page 308r---
 passata è stato un furiosissimo vento.
Il signor capitan Schavaliski presentò hieri le lettere di vostra Serenità a favor
del signor conte di Levensein, altre, che ha portate del signor
Principe palatino, et l’instanza sua in scritto et io ancora
ne feci ufficio con questi signori molto pieno per avanzar il negotio
et mi fu risposto dal signor Bernvel a nome di tutti al solito
che concorrevano in questo molte difficoltà, le quali si
dovevano super colla maturità del consiglio, rappresentando
la lunghezza del viaggio, l’incontro che le genti del Levenstein
potessero haver dalla parte del Reno dalla soldatesca spagnola
che si trova nelle piazze sopra quella riviera, o per
terra dalla cavallaria di sue altezze, il disavantaggio
della natura de’ popoli non avezzi al mare, che partireb-
bono molto più di quello han fatto le genti del signor conte Gioanni
se li trovasse di star tanto sopra l’ancora; et disse, che
sarebbe stato meglio prender la via per il paese de’
Grisoni mentre il Re christianissimo scrive, et l’Ambasciator suo ha
rappresentato, che sua Maestà ha procurato, che ’l passo è
aperto alla serenissima Republica. Questo è il senso proprio
delle parole formali che il signor Bernvel disse in francese, et
furono preferite con qualche segno di affetto alla Francia;
ma aggiunse, che si haverebbe però havuto consideratione
sopra l’instanza per far quel più, che fosse stato 
--- page 308v---
 stimato possibile, et proprio in servitio della serenissima Republica. Io
se ben mi avidi, che le considerationi fattemi erano soprabondanti
alla risposta, et dipendenti dallo spirito del signor Bernvel non le
lasciai però senza risponder in breve, che tutto si doveva
lasciar al pensiero del signor Conte; et quanto a quello, che
disse de’ Grisoni, con quelle poche informationi, che si sono
compiacciuti li eccellentissimi signori ambasciatori Bon, et Gussoni farmi saper
in questo proposito, et con quelle, che ricevo tal volta
dal clarissimo Padavino feci constar quanto sino al presente
passava; il che ho fatto anco col signor principe Mauritio,
pregandolo in oltre a favorir l’affare. Mi promise, che
vi tenirebbe la mano, et che farebbe tutto quello, che
havesse potuto. Poi mi considerò, che credeva certo,
che qui malamente haverebbe il conte di Levenstein la prontezza de’ vasselli, quand’io non havessi fatta promessa
per nome della Serenità vostra della sodisfattione per essi, et che
questo giovane Capitano non haverebbe havuto tanto credito,
che bastasse per persuader li mercanti a far altrimenti;
haverebbono voluto veder le capitulationi, et esser ben
cautelati per non correr qualche interesse nelle loro borse.
Io gli risposi, che questo toccava di veder al Conte
et che mi veniva affermato, che si haverebbe data
ogni sicurtà in Amsterdam, che quello, che desideravo, et 
--- page 309r---
 di che si trattava era la permissione di quest’imbarco per servitio
della serenissima Republica, et pregavo di nuovo l’Eccellenza sua a coadiuvarlo,
et ella replicò, che non haverebbe mancato. Non so quello
quello sarà di questo affare, non si è havuta sin qui altra
risposta; et sto dubioso, mentre anco mi par di haver
scoperto in sua Eccellenza un suspetto, che se bene le genti si leveranno
in Alemagna possono scaparne fuori di queste compagnie
per imbarcarsi, et andar a cercar nuovo servitio, et la
guerra. Questo pensiero nasce dall’haver scoperto
dalla nota de’ roli che ultimamente hanno portato alcuni
commissarii, che sono stati a dar mostre, che se ne
siano andati più di cinquecento soldati, oltre quelli
che sono stati imbarcati tra le truppe del signor conte Gioanni
come egli appunto mi ha affermato, dicendomi, che
sapeva esser partita una gran parte per andarsene in
Italia, et che haverebbe procurato in ogni modo
di passar nello stato di vostra Serenità per attenderlo, et mettersi
poi sotto alle sue insegne. Et di più mi ha aggiunto,
che sua Eccellenza medesima li ha detto, che si poteva contentare della
levata, che haveva perché se fosse al farla la congiontura
de’ tempi non permetterebbe, che se li concedesse la licenza.
Mi disse il signor principe Mauritio, che stimava, che ’l viaggio
sarebbe stato al conte di Levenstein più breve, et facile per 
--- page 309v---
 l’imbarco, quando fosse stato sicuro di haver commodità di
vasselli a Brem o a Embden, mettendosi sopra la riviera,
che dal paese del Lantgravio d’Hassia passa pur a Embden.
Il medesimo concetto è stato anco in altri et l’istesso capitan
Schavaliski lo approvò, et che forse il signor conte di Levestein
se ne sarebbe valso quando non havesse potuto haver
da questa parte la permissione. Nel qual caso sarà necessario,
che la Serenità vostra mi significhi ciò che doverò fare mentre
le piazze di Embden, Brem, o altre delle città ansiatiche
ove havesse la commodità d’imbarcare sono lontane
di qua quattro, cinque, et più giornate per poter saper come
doverò essequir le commissioni della Serenità vostra nelle diligenze
che si devono usare per la mostra, et l’imbarco delle genti.
Un capitano Adam Schivelbergh di Natione alemana, che ha
servito 20 anni in circa in questi paesi havea tolta com-
missione dal Wassonhoven da far 300 fanti per aggiun-
gerli al suo reggimento, come scrissi alla Serenità vostra a’ 7 del
passato; ma fatto avvertito da alcuni suoi amici, che
le capitulationi del Wassonhoven non portano più, che la
levata di settecento essendo questi, et molti più di giù
imbarcati si è astenuto non volendo far la spesa senza sicurtà di esser pagato, et intertenuto conforme
in tutto alla condotta di esso Wassonhoven. È venuto 
--- page 310r---
 questa mattina a trovarmi, et mi ha pregato di scriverne
a vostra Serenità perché havuta la risposta (che aspetterà con
desiderio) che così si contenti farà la levata del suo
et venirà a servirla con 300 fanti colle medesime conditioni. Gratie etc.
Dall’Haya a’ 18 febraro 1617
di vostra Serenità
humilissimo et devotissimo servitore
Christofforo Suriano

--- page 310v---
Al serenissimo principe di Venetia
prima

