
--- page 014r---
Serenissimo Principe
ho compiacciuto il signor conte Gio. Ernesto di cene, fare più
delli tre mille, che ha mostrato vostra Serenità desiderare affineché
possi formarne doi reggimenti interi, voleva tanti
che facesse tre reggimenti, che sarebbe stato il numero
di 4500 soldati; ma non ha imorato nell’istanza.
Gli haverei permesso il levar dieci fanti più per
compagnia come me ne ricevo affine di poter arrivato
nello Stato riempir con essi (come disse) il
numero delli tre milla cento, quando per morte
o per altro accidente non potesse condursi compito
ma sendo sicuro, ch’egli l’haverebbe fatto senza
altro interesse della Serenità vostra non ho voluto passare
et doppo stabilito ogni cosa tra noi, m’ha detto
che in ogni modo lo vuol fare, et mi ha promesso
di metterlo nelle commissioni che darà alli capitani
assicurandosi, che vostra Serenità se haverà qualche
soldati di più non ricuserà di pagarli alla
proportione. Hora se la Serenità vostra vorrà genti
d’avantaggio potrà deliberar colla prudenza su
l’ispedirmene immediate l’avviso.
Colle prudentissime considerationi di lei portate al detto […] 
--- page 014v---
 et al signor principe Mauritio ancora li ho fatti condessender al
non pensar alla levata della cavallaria parendo anco
proprie le difficoltà che li rappresentai.
Ho havuto che fare ad accordar lo stipendio delle compagnie
perché voleva mille duecento cinquanta scudi per ogni
compagnia di centociquanta fanti che resta accom-
modata in mille cento cinquanta scudi o ducatoni
specificati da lire sette l’uno, onde viene ad esser
la summa alla proportione de’ Svizzeri doicento
scudi più per paga per ogni trecento fanti rispetto
alli officiali doppii.
Per la provisione de’ vasselli ho stimato meglio, che h[o]
fatta da lui perché ho considerato, che essendo io anco
nuovo nel Paese, et convenendo passar per le man[i]
de’ mercanti, o altri, che haveriano voluto far il
loro profitto poco o niente haverei avanzato
delli sei milla fiorini per vassello, ne haverei havuti
quegli adrizzi, che haverà il signor Conte nel che si
vede interessarsi il publico, che vuol dire che ’l servitio
sarà fatto molto meglio et più sicuro la summa
importa per 15 vasselli novanta milla di questi 
--- page 015r---
 fiorini 60 mila li daverò esborsar prontamente, et di là
si contenta pigliar li altri trenta mille.
Quanto al donativo per li soldati non ho potuto ritrarne
che doi fiorini, et quattro piachi per testa ch’è la
metà di un ongaro, et poco più.
Nel punto delli 18 mesi di servitio al quale voleva il
Conte obbligar vostra Serenità per intertenerlo colle sue militie
quando fosse cessato il bisogno di lei ho durato fatica
infine è condesceso a sei mesi d’intartenimento doppo
il desimbarcamento nello stato della Serenità vostra.
Et per la retirata quand’ella doppo detto tempo
non vogli più haverlo in servitio dalli doi mesi ho
spuntato in mezo solamente onde haverà ad esborsar per
un mese, et mezo di paga.
Non ha voluto contentarsi di meno di 24 mila fiorini
per l’avanzo del comprar dell’armi, che saranno
poco più di seimilla ongari da esser scontati, come
intenderà nella scrittura.
M’ha replicato quanto all’intartenimento della
sua persona, che non se ne voleva dichiarire, ma che
aspettarebbe, che venisse la dichiaratione della 
--- page 015v---
 munificenza delle Signorie vostre eccellentissime, et che se bene fu accennato
per parte di lui di haver tre volte tanto quanto un
colonello svizzero né si sarebbe restretto assolutamente a
questo; ma sperava bene ch’ella haverebbono intorno
ciò quelle considerationi che sono proprie della loro
prudenza; come anco quanto alla paga delli
principali officiali del Colonellato, che saranno doi
luocotenenti, doi sargenti maggiori; et un prevosto
et mi ha astretto ad obligarmi della maniera, che la Serenità vostra
vedrà nella capitulatione, che tutto però resta rimesso
a lei, come sarà di là con le genti.
Nessuno degl’articoli è stato fermato, che prima non
l’habbi ordinato, et consigliato il signor principe Mauritio
et secondo, che occorreva qualche difficoltà tra
di noi non la risolveva senza parlarne prima
a sua Eccellentia colla quale ho parlato più d’una volta in questo
proposito, et ha promesso ogni assistenza il signor Conte per servire la Serenità vostra.
Ho pregato Iddio, che m’illumini a condur bene
il negotio, et non so se sarò arrivato a quel segno 
--- page 016r---
 che possi intieramente sodisfare al desiderio, et vantaggio di
vostra Serenità in questa commissione; ma supplirà la benignità
di lei a comandar alla debolezza mia.
Hieri otto che mi arrivorono le lettere di vostra Serenità le 9 del […]
ne ricevè il signor Vimes una in fiamingo del Wasson-
ovem da Bolduch per saper se io havevo havuta risposta
nel suo proposito. Gli ho fatto scriver quanto da lei mi
è stato commandato, et se verrà a me non lascierò di
accordar seco quello che conoscerò esser proprio della
mente et servitio suo.
Esso signor Vimes sarà tenuto appresso di me conforme al com-
mandamento della Serenità vostra et fin tanto che la levata,
et l’imbarco di essa sia fatto essendomi necessarissimo
per la lingua, et per la pratica che ha in affari di questa
natura; et poi mi risolverò a quello che stimerò
più a proposito o di dimandarlo colla stessa
flotta, o per terra a piedi di vostra Serenità colli roli
et ciò stimo il meglio affineché ella
lo habbi presso di lei per dargli quelle
commissioni, che stimerà più a proposito per
il suo servitio tenendo per certo non esservi 
--- page 016v---
 alcuno, che in questa occasione particolarmente possi meglio servirla
di lui per riconoscer le genti che saranno state rolate, per
haver chi possi trattar con esse per la lingua, et perché dia
a conoscer la prontezza, et la qualità de’ soggetti, che
verranno a quel servitio.
Io in ogni tempo ho havuta ogni più chiara testimonianza
con pienezza di benignità della munificenza della Serenità vostra
verso di me; et veggo anco al presente, che riguardando
alla povertà della mia fortuna, et gl’incommodi, che
ho patito si contenta ch’io mi rimborsi dello speso da me
fino a ricever dell’ordine di vostra Serenità l’istessa munificenza sono certo, che continuerà mentre non cesserà in me
(come non può esser certo) il riverente affetto, et la devota
et pronta volontà di ben servirla.
Stavo per terminar le presenti quando mi è venuto a trovar
il signor Conte et m’ha instantemente pregato di scriverle esserle
impossibile di poter con 15 vasselli imbarcar tre milla
cento fanti, che si è obligato, et qualche altro di più
che farà levar oltre il numero come mi havea
detto; che però resti servita vostra Serenità di accordarli tre
altri vasselli, o doi almeno, che questo sarà poco, et 
--- page 017r---
 servirà a lei di gran profitto, et per la maggior sicurezza
et perché stando le genti più larghe staranno anco più care.
Mi ha ricercato di farli contar il denaro per li vasselli, per il
donativo a’ soldati, et per l’armi, et io ho dato ordine
in virtù delle lettere di credito di 20mila ducati, che ho
ricevute per li gabrifortieri, et falconieri di Amsterdam
che gli contino per hora 40 mila fiorini, et faccino la provisione
del resto.
Riespedisco a vostra Serenità in diligenza lo stesso corrispettivo che mi
ha portate le lettere sue de’ 25. Io haverei
voluto poter farlo prima; ma la maniera di q(uest)o Governo
la qualità del negotio, et il convenirsi dal secretario porta
dalla fiaminga nella lingua francese la scrittura […]
ha causato dilatione; ma spero, ch’esso corrispettivo supplirà
per quanto è stato mancato. Al medesimo ho contati
cento quaranta ongari, de’ quali manderò poi con
altre le lettere di cambio a vostra Serenità la sodisfatione.
Dall’Haya a’ 2 ottobre 1616
di vostra Serenità
humilissimo et devotissimo servitore
Christofforo Suriano

--- page 017v---
Al serenissimo principe di Venetia
2da

