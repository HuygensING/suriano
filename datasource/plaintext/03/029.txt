
--- page 199r---
2da
Serenissimo Principe
di già la Serenità vostra haverà da più d’una mano di mie lettere
inteso l’imbarco delle genti. Quella sollecitudine,
ch’è stata possibile usar in esso non si è tralasciata;
ma l’uscita delle navi sta tuttavia interdetta dalla
continuatione de’ venti contrarii, che non cessano. Colle
mutationi della luna il tempo ha data sempre speranza
et apparenza di mettersi al buono; ma poi cambia
immediate, torna al solito, et mi tiene in una
continua perplessione d’animo. Per la borana
che fu li giorni passati un vassello di mercantia
fece naufragio nel porto di Tessel; et fu constretto
uno con genti della Serenità vostra a tagliar l’arboro.
Hora può considerar la Serenità vostra che questo accidente
mi facci temer, che li soldati si mal contentino per
la continua agitatione nella quale convengono star
in quel porto. Se fossero stati in terra il pericolo
era dello sbandarsi, hora essendo ne’ vasselli corrono
il suo pericolo ancora. De’ giacci da quella parte
non si dubita, et da quella della moza si promettono
col primo buon vento uscir senza l’intoppo. Io
mi credevo, et speravo fermamente di dover passar
queste santissime feste del Natale con quietezza d’animo;
ma resto tuttavia col medesimo pensiero, et quello che 
--- page 199v---
 più mi duole è di non poter apportar alla Serenità vostra colle mie
lettere quella sodisfattione, et quel contento, che so che sta
attendendo in questo particolare. Ma a Dio sta la dispositione
delle cose.
Quanto alla missione de’ roli all’illustrissimo signor savio di Terraferma
essequirò il commandamento dell’Eccellenze vostre; ma credo non si potrà
spuntare nel far che al giorno dell’imbarco cominci
il tempo: perché hanno sempre inteso questi capitani,
che sia al giorno della mostra essendo stati pronti per
mettersi ne’ vasselli, et se ’l tempo fosse stato proprio si
sarebbono imbarcati, et ispediti; et quando non si havesse
temuto di perder le genti più volontieri al certo sarebbono
state nelle piazze, ove si trovavano con più commodità, et
manco disaggio. Anzi dirò riverentemente alla Serenità vostra
che alcuni a’ quali non si ha potuto così prontamente andar
a dar la rassegna hanno fatta far fede da borgo-
mastri delle città del giorno, ch’erano in ordine con
tutte le sue genti, intendendo di avanzar se potevano
doi, o tre giorni di più, et il capitano Vandernot in particolar
posso dire a vostra Serenità che ha tenuto otto giorni la sua
compagnia prima che ’l signor Conte et io habbiamo potuto
andar a darli mostra: et questo ha la fede app[…]
dei borgomastri di Horon, che però non se gli è fatta 
--- page 200r---
 buona per la conseguenza: pure tentino con destrezza
quello che ne potrò fare appresso il signor Conte, il qual sto
attendendo, che ritorni dalla Nortolandia, et vivo
antioso di saper come haverà trovate quelle genti.
Quanto a levata di altra soldatesca le difficoltà presenti,
et la certezza indubitata de’ giacci nell’avvenire mi
conferma sempre più di non far altro da questo capo
in conformità anco del prudentissimo avertimento della Serenità vostra.
Intorno al titolo col quale debba nominarsi di là il signor
Conte non mancarò di replicar la risposta, ch’è stata
dalla Serenità vostra stimata per sua benignità propria,
et secondo il suo senso.
Nelle lettere della passata settimana inviai altra nota di
offerta fattami de’ vasselli di guerra con la distintione
particolare di ogni spesa, et di quanto si vuole per
mese; et pregarò Iddio, che vostra Serenità non habbi bisogno
di valersene.
Havendomi ella ingionta nuovo commandamento per haver infor-
matione intorno alla persona del signor Gio. Giacomo Bel-
gioioso replicai giovedì al Pasini, et l’ho sollecitato a
cavar tutto quel più che potrà sopra li particolari scrittimi
dalla Serenità vostra et hoggi faccio l’istesso.
Hebbi lettere hier sera dal medesimo Pasini, che mi dice 
--- page 200v---
 haver parlato coll’alfier Filippo detto il Bello, et che come
prima haveva stimato, che si fosse
contentato delli 14 over 15 ducati il mese; così hora
trovava volerne almeno 22 et che questo aviene
da qualche offerta, che gli è fatta per parte del granduca
et del duca di Parma; ma aggiunge, che essendo desi-
deroso di servire la Serenità vostra ha detto, che partirà per Venetia
senza soldo per rimettersi alla sua munificenza
et se volevo sarebbe venuto a trovarmi. Io ho stimato
bene rescriver al Pasini, che già, ch’esso alfier Filippo
ha questa buona intentione lo eviti al partire per
ricever dalla Serenità vostra quella sodisfattione, che sarà sti-
mata da lei propria alle sue conditioni, et li ho manda[ta]
una lettera per vostra Serenità affineché gliela dia quando ho
risoluto far il viaggio.
Degl’altri mi scrive, che tenterà di accommodar la
pretensione, ch’è di più delli dieci, o dodici ducati [al]
mese.
Doi lettere della Serenità vostra delli 9 mi sono capitate hier
a sera coll’ordinario d’Anversa, quella d’avvisi
mi servirà d’informatione, et intorno all’altra dar
essecutione a’ commandamenti di lei, et scriverò tutto quello
che sarà stato da me operato in conformità.

--- page 201r---
Vene qui li giorni passati uno ispedito dal signor duca di Bransuich
con carica di cavar il senso di questi signori di unirsi seco.
Non si è publicato haver questa commissione, ma è
andato praticando in particolare, et ha fatto farne
apertura; intendo essergli stato considerato, che
difficilmente vorranno qui far particolare alenza con quel
Principe; ma che meglio sarebbe, che procurasse colle-
garsi con gl’altri dell’unione: perché in un medesimo
tempo sarebbe unito anco con queste provincie.
Questo in ogni modo non ha lasciato di tentare se
potesse avanzar il negotio.
Li deputati della congregatione di Holanda, che sono
stati ridotti fin giovedì passato partirono hieri per
le case loro mal contenti di non haver potuto conclu-
der cosa alcuna sopra il punto della controversia
della predestinatione; onde restano gl’animi confusi,
et nella confusione par che si sentino male contentezze
particolarmente da quelli, che sostentano l’humore,
che habbi ad esser libera questa predicatione della
credenza della predestinatione, et si teme, che ciò habbi
a causar qualche diffidenza particolare in questo Governo
et alcuni degl’habitanti in questo luogo non parlano
bene del signor Bernvel, che sostenta la parte contraria 
--- page 201v---
 et sono mal contenti della tanta auttorità sua. L’effetto
che habbi a partorir questa controversia non si prevede
così facilmente continua solo il dubio, che sia fomentata
l’attione da chi pretende il predominio di questi paesi per
tener disuniti di questa maniera gl’animi, et cavar
frutto dalla mala intelligenza tra l’una, et l’altra
fattione.
È stato destinato ambasciator straordinario al marchese elettore di
Brandemburgh, che si trattiene hora nel ducato di
Prussia il signor Stich uno de’ deputati nell’assemblea
de’ signori Stati Generali. Sua Altezza ha fatto l’instanza
di haver quest’ambasciata per capo di riputatione, et per
mostrar a Polonia, et ad altri principi, che li signori
Stati vogliono continuar l’assistenza all’Altezza sua
in ogni luoco.
Intendo, che ’l medesimo Elettore ha fatta ricercar la maestà
della Gran Bertagna per haver da lei ancora un suo
ambasciatore; ma parmi, che habbi havuto in risposta
di desiderar di saper la causa di questa richiesta
perché allhora haverebbe risoluto, quello che havesse
stimato propria a sua sodisfattione.
È partita di qua la signora principessa di Lignì doppo
haver venduto certo suo datio a’ signori Stati per 
--- page 202r---
 duicento, et più milla fiorini; ma non è restata contenta
perché haverebbe desiderato molto più; et questi signori hanno
tolto in sé questa compreda per più di quello havevano
in intentione affine di liberarsi di haver soggetti de’
serenissimi arciduchi con auttorità in questi paesi.
Un gentilhuomo francese mi è venuto a dire che haveva
havuta commissione dal signor general delle galere di sua Maestà
christianissima di farmi offerta del suo servitio per vostra Serenità
alla quale haverebbe condotti tremilla fanti quand’
ella l’havesse stimato a proposito, et imbarcarli a
Marseglia. Ha accennato che esso Generale vuol titolo
di general delle sue genti, et non esser commandato da
Oltremontani, ben se il signor duca di Umena andasse
al servitio credeva si sarebbe continuato del titolo di luogo-
tenente general; che in Francia non haveva voluto far
trattare per li suoi rispetti; ma accordato non si sarebbe
curato d’altro; et perciò riuscendo grata a vostra Serenità la sua
offerta haverebbe ordinato per trattar meco quanto
fosse necessario; pregandomi di scriverne all’Eccellenze vostre.
Io essequisco questo per obligo, che devo, et in tanto
con bel modo se torna a me esso gentilhuomo lo
farò capace dell’intentione della Serenità vostra intorno all’
ubidienza, che vuole, che si presti a quelli, che 
--- page 202v---
 hanno il carico delle sue genti; come mi significa nell’ultime
lettere sue de’ 9 del corrente. Gratie etc.
Dall’Haya a’ 24 decembre 1616
di vostra Serenità
humilissimo, et devotissimo servitore
Christofforo Suriano

--- page 203r---


--- page 203v---
Al serenissimo principe di Venetia
2da

