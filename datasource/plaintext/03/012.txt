
--- page 068r---
3a
Serenissimo Principe
il signor Gio. Battista Pasini mosso dalla riverente devotione
che come humilissimo suddito della Serenità vostra le professa è
venuto a me da Brusseles per darmi notitia a bocca
di alcuni soggetti, che hanno attualmente servito, et tuttora
sono trattenuti dai serenissimi arciduchi, et vivono con
desiderio di impiegarsi per quella serenissima Republica.
Tra questi vi è un cavallier inglese di religione
catholico huomo di 43 anni in circa che altre volte
ha travagliato in questi paesi sotto la condotta
di quel valoroso colonello Francesco Ver. Fu
luogotenente del suo colonellato; servì in esso per
sergente maggiore, et in fine n’hebbe si può dir
l’assoluto commando in absenza del medesimo Ver.
Mosso poi da qualche alletamento di maggior
avanzo, che gli fu proposto dalla parte de-
gl’arciduchi, et stimolato dal zelo della religio-
ne si dispose a prender licenza di qua, et
passar al servitio di quell’Altezze et là è stato
anco sargente maggiore, et mentre viveva
colla speranza di honore, et d’utile fu
riformato; ma con promessa sempre di 
--- page 068v---
 avanzarlo. Satio di più attender gl’effetti delle promesse,
et disgustato ha proposto in sé stesso di voler dedicarsi
al servitio, et sotto l’ombra della Serenità vostra et ha per
tal causa fatto capo col medesimo Pasini pregandomi per
nome di esso cavalliere a prender informatione
di lui dal signor conte Mauritio. Così feci la passata
settimana coll’occasione, che andai a veder l’Eccellenza sua doppo
il suo ritorno di Buren. Mi confermò ella
esser il soggetto di buona isperienza di valore,
et che qui haveva acquistato nome di buon soldato
fatto sotto la disciplina del detto colonello Francesco
Ver; che in una sola cosa era degno di poca
laude di haver abandonato questo servitio
per appigliarsi a quello de’ Spagnuoli per devenir
poi semplice capitano nell’armata di sue Altezze
ma che ’l motivo era nato dalle promesse grandi
che gli erano state fatte. Mi ha detto poi il
Pasini, che detto cavalliere oltre esser huomo di
buon commando nell’armate professava molta
pratica per ingegnero, intendendosi di fortificationi
di trincee, et altre cose simili, et parlava 
--- page 069r---
 oltre la sua naturale inglese sette, over otto altre
lingue, et l’italiana in particolare. È al presente
intertenuto da’ serenissimi arciduchi con cento dieci ducati il
mese; ma si fa forte il Pasini che vostra Serenità l’have-
rebbe con cento ducati, et forse anco con ottanta
dandoli il titolo di colonello, che particolarmente pretende
de’ servitii, che ha fatti, et dove si è trovato
nell’occasione delle passate guerre, il tutto
Signorie vostre eccellentissime si compiaceranno, potranno veder nell’
aggiunto foglio, che mi ha mandato per far loro
havere, et desidera di saper la sua prudentissima
risolutione perché immediate si renderebbe ai
piedi della Serenità vostra.
Di più il Pasini m’ha detto esserci un Filippo
chiamato il Bello da Lecce alfiere con altri
sette, che han pur servito d’alfiero ognuno
di loro da 15 in 20 anni a sue Altezze
et per consequente hanno veduto assai, et de’
quali la Serenità vostra potrà valersi molto bene
nella sua armata per commandare secondo le
occorrenze. Il primo si contenterà haver

--- page 069v---
14 overo 15 ducati il mese, et gl’altri si potrebbono
contentar di dieci fin 12 ducati.
Mi ha poi aggiunto, che haverebbe volontieri veduto
al suo servitio quel Gioseppe Gomorini fiorentino
ingegnero del quale le scrissi con le mie de’ 31 agosto
et che si trovava appresso il marascial d’Ancre
ma che quando la Serenità vostra havesse voluto far
capitale della persona, come lo merita per la
sua intelligenza nella professione sua
et haverlo al suo servitio pensava haver tanto
in mano, che haverebbe potuto ripigliar la pratica
et trattar di farvelo venire, se bene sarebbe
bisognato ad esso Gomorini caminar con destrezza
per rispetto del marascial sudetto d’Ancre trovan-
dosi hora come impegnato seco; ma converrà
che la Serenità vostra si disponga ad intartenerlo
con cento scudi il mese, et con titolo di colonello
perché da serenissimi arciduchi haveva il medesimo stipendio
pagato puntualmente ogni mese corrente quello
che non succede a tutti; ma l’obligo, che
tiene al marascial d’Ancre l’ha constretto 
--- page 070r---
 ad abandonar il servitio anco senza pigliarne licenza.
Di questo, et dell’offerta degl’alfieri, et del sudetto
cavalliere Tomaso Studder inglese supplica esso
Pasini saperne la volontà della Serenità vostra per poterle
con essa render sodisfatti, et raccorda riverente-
mente, che quanto più pronta sarà la risposta
tanto più sarà cara: perché talhora la dilatione
fa risolver li soggetti ad abbracciar
altri partiti. Così egli m’ha espresso; et io con
ogni humil riverenza conforme al mio
debito lo rappresento alle Signorie vostre eccellentissime. Gratie etc.
Dall’Haye all’ultimo d’ottobre 1616
di vostra Serenità
humilissimo et devotissimo servitore
Christofforo Suriano

--- page 070v---


--- page 073r---


--- page 073v---
Al serenissimo principe di Venetia
3a


--- page 071r---
In lettere ricevute dall’Haia dell’ultimo ottobre 1616
Relatione delli servitii et occasione, che il cavaglier et sargento
maggiore ser Thomas Studder si è trovato nel tempo che è seguita
la guerra
Dell’anno 1593 sino a l’anno 1597 si è trovato col generale et grande Amirante
della mare di Ingalaterra, et in quel tempo ha seguito il servitio della mare.
Dell’anno 1598 si è partito dal detto Amirante con intentione di andare alla
guerra di Ongeria, et passando per Olanda si fermò col maestro di campo generale
delli Inglesi chiamato ser Francesco Ver, et essendo lui convitato dal detto Generale
con grande afficione, et lui con grande desiderio di servire sotto un huomo
tanto famoso et honorato il quale ha servito alcuni anni nella sua compagnia
per soldato.
Nel medesimo anno 1598 si è trovato con la infantteria inglesa et in compagnia
del conte Mauritio et nel medesimo tempo che l’almirante di Arragona pigliò
Rimberga con l’armata del re d’España.
Ne l’anno 1599 si è trovato con la infantteria inglesa nella villa de Bommels
essendo assediata dal detto amirante di Aragona, il si levò co’ l’armata senza
pigliar la villa.
Ne l’anno 1600 nella primavera si è trovato con la infantteria inglesa et con
il conte Mauritio alla prezza delle fortalezze di Crevecur et santo Andrea.
Nel medesimo anno nel mese de giullio si è trovato servendo nella infantteria
inglesa nella bataglia reale di Fiandra tra Ostenda et Nioponte dove il
re d’España perse la bataglia et in detta bataglia dettero la bandera
del generale essendo il primo offitio ottenuto et dipoi in recompensa del mio
servicio et ferite m’hanno fatto capitano della compania del detto Generale.
De l’anno 1601 si è trovato col conte Mauritio nella prezza di Rimberga
capitano della compagnia del generale delli Inglesi et finito l’essidio fu
chiamato con tre mille huomini di gente vechia per venir per acqua alla
volta di Zelanda per intrare in Ostenda con altra tanta di gente nova
allora venuta di Ingelterra con il suo maestro di campo generale.
Ne l’anno 1602 essendo consumato quasi tutta la infantteria inglesa et li
altri che si restarano furono chiamati con loro officiali per far più gente
et doppoi andar far guerra in altra parte et alloro fu fatto sargento
magiore del generale con una compagnia de doicenti huomini.

--- page 071v---
Nel medesimo anno 1602 si è trovato nel viagio che il conte Mauritio ha
fatto con la sua armata per il paese del Rege pensando di andar al socorso
di Ostenda la qual causa fu impedita per la venuta del marchese Spinola
con la sua gente che era allora arrivata d’Ittalia.
Nel medesimo anno 1602 si è trovato sargento magiore delli Inglesi nella
impresa di Grave.
Ne l’anno 1603 si è trovato col conte Mauritio nel socorso di Hocstrat
et poi di Bolduche donde per la absença del suo generale comandò al
suo regimento et si trovò con parte di sua gente a l’assalto che fu datto
al marchese della Bella sopra certe fortificatione dove guadagnò
la piazza.
Ne l’anno de 1604 ch’era fatta la pace tra il re de Grande Bretaña
et il rey di Spaña et per esser semper catholico rinonciò la piazza di
sargento magiore et pigliò licenza.
Nel medesimo anno 1604 essendo domandato dal condestable di Castiglia
et dal conte di Villamediana che erano ambasciatori del rey di Spaña
in Angelterra di voler andare per sargento magiore con un conte di
Inglaterra che non era mai stato soldato con promeza che gli dariano
subito un terzo al detto sargento magiore con meglior posto che lui
haveva lasciato.
Ne l’anno 1605 se n’è andato a far il suo terzo et andato a l’assedio de
Wachtendmeq con duoi mille huomini in cerca dove si è trovato sino
alla presa et poi a Ciscou.
Ne l’anno 1606 si è trovato a l’impresa di Rimberga et dappoi al
socorso di Grollo.
Dopoi si è trovato in ogni occasione che si sono presentato sino adesso
con disgusti assai per non esserci complito nullamente le promezze che
gli haviano fatto l’imbasciatori del rey et del archiduca in ancora pagata il alcançe a finché se ne possa andar a cercar altra guerra.

--- page 072r---


--- page 072v---
Scrittura del cavalier Thomaso
Studder inglese
Nelle 3e
