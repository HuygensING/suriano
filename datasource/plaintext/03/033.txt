
--- page 222r---
2da
Serenissimo Principe
ho ricevuta colla solita riverenza mia la copia delle conditioni
del conte di Levestein. Qui si è intesa la condotta; ma
egli per anco non si fa intender da queste parti. Se vorrà
far l’imbarco dalla parte di Amsterdam non credo, che
troverà impedimento mentre non levi genti da questi
paesi; ma tutto sta se haverà tempo proprio per farlo
perché quanto più va innanti la stagione a farsi sentir
dolce (come sin qui (con mio malcontento) continua)
così si può dubitare, che ’l rigor del verno, che infine
non falisce, gl’impedisca l’effetto. Quando mi farà
intender alcuna cosa sarò pronto ad ubidir ai com-
mandamenti della Serenità vostra così nell’esborso di quella
quantità di denaro, ch’ella ha contrattato seco
come nell’haver le pieggiane, che siano a gusto mio
et di quello, che intenderò in questo proposito vostra Serenità ne
sarà avvisata.
Qui vivono con gran curiosità attendendo qualche
nuova del signor duca di Savoia mentre da diverse
parti corrono gl’avvisi della sua indispositione.
Io ho significato a qualcheduno di questi signori
quanto dalla Serenità vostra mi viene scritto dello stato
di salute di sua Altezza: tuttavia temono et non par loro il
tempo proprio, che quel Principe sia necessitato a star
retirato oppresso da indispositioni, et il signor Bernvel 
--- page 222v---
 in particolare mercordì, che fui a dargli il buon principio d’anno, considerò
meco, che si deve desiderar la conservatione di quell’Altezza:
perché se bene li principi suoi figli hanno apreso sotto un buon
maestro a difender la causa commune, et il proprio stato
infine senza il padre sono nipoti del re di Spagna. Et
poi nel discorso entrò nella voce, che si sentiva, che quell’
Altezza fosse per far ispeditione d’ambasciatori straordinarii
et quanto a quello, che si diceva dover venir qua disse
precissamente queste parole egli sarebbe ben proprio. Questo
Ministro è solito dir poco; ma vuole, che s’intenda assai,
et laudò la risolutione di sua Altezza d’inviar alla corte del
Christianissimo, et d’Inghilterra.
Vanno sempre arrivando qui avvisi felici di quell’Altezza
et particolarmente, che Francesi calino al servitio di lei, non
lasciano però di continuar nel desiderio, che si sostenti
et può farsi certo giudicio, che se questi signori conosceranno
senza incommodar le cose sue di poter dargli effetti-
vi aiuti lo faranno; ma io credo, che vorranno
ancor veder quello, che porterà la primavera, se
Spagnoli vorranno far maggior sforzo in Italia, o
tender altrove li loro pensieri,
essendo impressi, che non possino per molti
mancamenti che hanno nello stato di Milano mantenersi,
la qual impressione io procuro di rimover con gl’avvisi 
--- page 223r---
 che ricevo dalla Serenità vostra.
Del signor conte Belgioioso mi scrive il Pasini haver inteso esser
oppresso in maniera dalla gotta, che malamente potria prestar
servitio a vostra Serenità stando la più gran parte dell’anno tormentato
da tal indispositione, et poco meno, che inhabile; che in
ogni modo haverebbe procurato saper di lui, et dell’
intentione sua.
Mi aggiunge nelle sue lettere, che incontratosi in monsignor
nontio del Pontefice doppo alcuni familiari ragionamenti
gli haveva addimandato (come in passando) se Crema
era forte, et non sapendo esso Pasini imaginarsi a che
fine lo dicesse, me lo avvisava per ogni buon rispetto.
Il signor ambasciator d’Inghilterra che uno di questi giorni venne a visitarmi
mi disse esser un cavallier Gatz inglese huomo di
valore, et di lunga isperienza in questi paesi, che
fu adoperato molto dal Re suo signore in Irlanda
et che ha veduto assai; di età di passa cinquanta
anni, che credeva, che haverebbe intrapresa
carica di condur a vostra Serenità un reggimento d’infan-
teria dall’Inghilterra, che per suo luogotenente haverebbe
preso uno di casa Harbert, che si trattiene a Usden capitano
di una compagnia in servitio di questi signori Stati, com’è il
medesimo Gatz nella stessa città; et per sergente maggiore
prenderebbe un cavalliere, che hora è in Inghilterra 
--- page 223v---
 ambidoi di valore, et che intendono il mestier della guerra
che s’io havessi voluto haverebbe scritto ad esso Gatz
et all’Harbert per haver le conditioni colle quali vorrebbono
servire; ma mi ha aggiunto, che teneva per fermo,
che non si sarebbono mossi senza le stesse conditioni del signor
conte Gio. Ernesto tanto per il donativo per la levata, quant[o]
per li vasselli; pagamento delle militie in ragion di mese,
et altro, et che come fosse venuta la risposta me l’have-
rebbe fatta havere per inviarla a vostra Serenità. Essendo
l’Ambasciatore condesceso a tanti particolari parmi poter far
giudicio, che habbi assai in mano dell’intentione di detti
soggetti; et però ho stimato mio debito l’anticipar
a scriverne alla Serenità vostra affineché possi ella deliberar
quello che più stimerà proprio per suo servitio.
Né lascierò anco di inviarle come faccio colle presenti l’offerta
d’un giovane pur inglese. Egli è di assai buona casa,
et il padre suo si chiama Thomas Heale habitante a
Flict in Inghilterra nella provincia di Devencier, et m’ha
affermato, che trafica ogn’anno a Venetia per la summa
di più di centomilla lire sterline. Vuol egli far
del suo tutta la levata delli 300 fanti, che si offerisce
condurre, et per essa, et per il nolo de’ vasselli, et viveri
delle genti, quando saranno in nave, et partito dalla
spiaggia d’Inghilterra vuol che sia dato al padre la 
--- page 224r---
 metà del denaro. Non ha isperienza della guerra; ma mostra haver cuore, et desiderio di avanzarsi; et mi ha
detto di voler condur seco officiali tutti esperimentati,
et vecchi della militia di questi paesi. Mi si era prima
offerto di condur un reggimento intero per haver titolo
di colonello; ma io non ho saputo secondar il pensiero
per esser egli giovane di vinticinque anni incirca. Ha per tanto
fatta l’offerta della levata di trecento fanti: tuttavia
quando vostra Serenità trovi buono per suo servitio, che levi un
reggimento intero di mille, o mille doicento fanti si com-
piacerà di significarmelo perché non ho dubio, che abbraccierà
il partito eccitato dall’ambitione del titolo.
Mentre stavo per fermar le presenti m’è stato riferto dal
signor di Rocalaura esser arrivato qui un capitano francese
mandato espressamente da monsignor di Epernone per sincerarsi
della voce sparsa, ove egli si trova, che la levata di
questi genti fatta dal signor conte Gioanni sia con secreta
intelligenza, et che elle habbino a sbarcarsi o nel
Poitù, o in Angiù per contrastar alle sue imprese. Gratie etc.
Dall’Haya a’ 7 genaro 1617
di vostra Serenità
humilissimo, et devotissimo servitore
Christofforo Suriano

--- page 224v---


--- page 229r---


--- page 229v---
Al serenissimo principe di Venetia
2da


--- page 225r---
Offerta del signor Samuel Heale gentilhuomo inglese
Io sottoscritto Samuel Heale gentilhuomo inglese mi offerisco
levar in Inghilterra et menar a Venetia per il servitio della
serenissima Republica il numero di trecento buoni, et qualificati
soldati, et ciò dentro un convenevol tempo da prefigersi
purché io habbi il titolo, et mi sia dato il commando
di capitano di detti soldati.
(Et se piacerà alla medesima serenissima Republica ch’io levi ancora una
o doi compagnie del medesimo numero lo farò sotto la
conditione di esser dichiarito luocotenente colonello
di detti soldati, et darmi la paga, che si convenirà ad una tal carica).
Et tutto ciò col soldo, et trattenimento di doimille cento
ducati di Venetia da lire 6 ¾ l’uno per ogni
trecento fanti.
Item che mi sarà dato per la levata, transporto, spese de’
vasselli, et viveri disdotto ducati di Venetia per testa
dei quali disdotto ducati la medesima serenissima Republica mi farà
pagar la metà in Inghilterra a quello ch’io ordinerò o
a mio padre, o a qual altro si sia subito che li
vasselli saranno partiti dalla spiaggia d’Inghilterra.
Item che ’l soldo entrerà il medesimo giorno, che li soldati
haveranno fatta mostra in Inghilterra; intendendo
che ’l medesimo giorno le truppe siano imbarcate, et
in caso, che sopravenga che qualche soldato muori
doppo la prima mostra, et doppo esser imbarcato 
--- page 225v---
 che io sarò pagato dalla serenissima Republica fino alla
seconda mostra, che sarà fatta doppo ’l mio arrivo, et de’
miei soldati in Venetia, o nello stato di sua Serenità.
Item ch’io sia intartenuto in servitio lo spatio di un anno
almeno cominciando dal giorno della mostra, et imbarco.
Item che quando doppo ’l detto tempo piacerà alla detta
serenissima Republica di licentiar la detta mia compagnia
sarà dato a cadaun officiale, et soldato un mese di
paga per il loro ritorno al suo Paese.
Item io mi obligo di obedir a tutti li proveditori generali,
a tutti li pubblici rappresentanti, et a quel capo
da guerra che haverà il più gran commandamento
per parte della serenissima Republica o General dell’infanteria
o altro generale, et supremo officiale tanto del
corpo della Republica quanto straniero secondo
che il servitio di lei lo ricercarà.
Item che di tutto quello, ch’è detto di sopra mi sia
fatta ispedir prima, et inviata commissione informa.
Promettendo con la detta mia compagnia bene, et fe-
delmente servire la detta serenissima republica di Venetia contra
tutti, et ove io sarò commandato per parte loro
con le mie genti unite, et separate tanto per mare,
che per terra in campagna nelle piazze secondo che
sarà stimato buono per servitio di essa serenissima Republica.
Data nell’Haya in Holanda a’ 7 genaro 1617
Samuell Heales

--- page 228r---


--- page 228v---
Offerta del signor Samuel Haeles
gentilhuomo inglese
Nella 2da

--- page 226r---
Offerta del baron de Villemur francese
Rogier de Vilemur signor et baron de Pailles offerisce il suo servitio
alla serenissima republica di Venetia et di menarle un regimento di genti da piedi
francesi in numero de 1500 teste diviso in dieci compagnie, le nuove di 150
teste, et la colonella de 200.
Per la levata dimanda il detto signor Barone sedeci lire per testa moneta
di Franza, obligandosi menarle col esborso però della detta summa fino al
luoco della prima mostra et imbarcamento.
Domanda per il soldo et tartenimento delle truppe per ciascheduna
compagnia de 150 teste, et quella de’ 200 a proportione tutti gli mesi
intendendosi de 12 mesi l’anno mille cento cinquanta ducati
a sei lire quatro soldi l’uno moneta corrente a Venetia, intendendo
però che ciaschedun ducato revinirà in ragione di 52 soldi
moneta di Francia.
Domanda d’esser intertenuto con le sue truppe alla sudetta paga per sette
mesi, comminciando il detto tartenimento doppo il giorno della prima
mostra et imbarcanimento non potendo la detta serenissima Republica licientiar
lui né le sue truppe sotto qualsisia pretesto sino alla fine del ditto
termine al fine del quale in caso della licenza li sarà dato un mese
di paga et alle dette sue truppe per ricondursi con passaporti che faranno
fede della fideltà di esse, come la obligeranno col mezo del suo
buon servitio.
Per il suo trattamento et suoi officiali si rimette alla discrettione della serenissima
Republica, credendo che non gli darò materia di tratarlo più male di quello
fa gl’altri colonelli straneiri.

--- page 226v---
Domanda per l’avanzo dell’armi tredeci mille lire moneta di Francia
li quali gli saranno rebatuti sopra li doi et tre mesi di pagar de tutte
le truppe et quanto al stransporto dell’armi le farà de sé stesso.
Obedirà al Generalissimo et proveditori et altri generali tanto al corpo della
serenissima Republica quanto stranieri secondo che ’l servitio della detta
serenissima Republica ricercherà.
Domanda per l’imbarcamenti de dette truppe che la serenissima Republica dia
carica alli suoi ambasciatori residenti alla corte de’ Re christianissimo per convenir
et accordar con lui come in tutto il trattato se l’ venisse della
difficultà in alcuni delli articoli.
Stante che sarà necessitato far molte spese per servitio di sua Serenità tanto per
il longo viaggo per le provintie di Francia che per il transporto
dell’armi dalle Provintie Unite de’ Paesi Bassi fino a
Marseglia supplica la serenissima Republica di havervi riguardo sommetten-
dosi alla liberalità et discrettione sua.
Con queste conditioni s’obliga di servir fidelmente la serenissima Republica con le
sue truppe tanto per mare che per terra dentro le piazze ove
egli sarà posto con il corpo istesso delle dette sue truppe, o quelle
separate secondo che gli sarà ordinato verso tutti et contra
tutti.

--- page 227r---


--- page 227v---
Offerta del baron de Villemur
francese
Nella 2da
