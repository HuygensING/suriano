
--- page 266r---
Prima
Serenissimo Principe
piacesse a Dio, ch’io non havessi havuta occasione di dar
essecutione alli commandamenti della Serenità vostra venutimi nelle sue
lettere de’ 13 perché il signor conte Gio. Ernesto sarebbe partito
et per consequente le navi con le genti; ma succede tutto il
contrario: queste stano aspettando sottoposte alla descrettione
de’ venti; et il signor Conte vive all’ordinario mal contento;
et io sto con una inquietezza, et un travaglio d’animo
che tanto più si augumenta, quanto veggo correr il tempo
senza alcun frutto, et senza alcun servitio di vostra Serenità; et non
senza timore, che la lunghezza del tempo apporti qualche disturbo
o dia materia, che mi venga fatta qualche instanza di avanzo
di denaro per nuove provisioni di viveri, o per sodisfattione
di qualche debiti lasciati da alcuni capitani de’ soldati nelle
piazze, ove sono stati, sopra che hanno le città interessate
con loro deputati fatto ricorso al signor Conte: et egli a me ne
ha dato qualche motivo; et hoggi appunto ha ispedito
uno de’ suoi per far la liquidatione de’ conti: tutto sarebbe
a conto di paghe: in ogni modo prometto riverentemente
alla Serenità vostra, che in ciò mi lascierò portar dalla necessità;
et non dall’elettione.
Già li capitani de’ vasselli, et l’istessi capitani delle genti furono
avvisati, et amoniti a non toccar le spiaggie, o terre
de’ Spagnuoli, et doveranno osservar l’ordine, che hanno
havuto; ma non farò di meno di procurar destramente che
ne habbino nuovo avvertimento, in conformità di quanto 
--- page 266v---
 ella me commette, come già ne ho avvertito esso signor
Conte, che mentre scrivevo è stato a vedermi.
Ad esso ancora ho riferto il passaggio del fratello per il paese
de’ Grisoni, et quanto per tal rispetto doverà andar
cauto, et circonspetto, egli ha havuto piacere intender
nuova del fratello, et quanto alla persona sua mi ha
detto, che non farà né più, né meno di quello ch’io gli
raccorderò, et che prima d’entrar nel paese de’ signori Grisoni
consiglierà col signor secretario Dolce come, et per dove haverà a tenir
il suo camino; sperando di haver da lui ogni buon indrizzo.
La continuatione de’ mali tempi ha data materia a questi signori di
pensar bene al servitio, et commodo dello Stato, et ad evitar
la carestia nel Paese mentre la stagione dolce continuata
sin qui, et le pioggie insieme hanno fomentata la terra
a partorir vermi; et altri animali, che sono andati
in diverse parti rodendo le semenze. Questo haveva
eccitata la indoglienza, et mormoratione nei popoli,
et già havea dato principio a darsi accrescimento di
prezzo ad ogni sorte di biade, et per tanto trovando
molti vasselli carichi de’ formenti, orzi, et altri grani
per transportarsi in paesi alieni, come fano di ordinario
hanno li Stati Generali dato ordine, che non
partino. Sono per ciò stati chiamati li deputati
delle città di Holanda per stabilir con essi, che sian[o]
di nuovo scaricati, com’è seguito, et acciò che questa 
--- page 267r---
 provisione servì in ogni occorrenza per abondanza, et
beneficio dello Stato. Et perché alquanti di detti
vasselli sono stati tre mesi fano in circa alla vela nel Tessel
aspettando il vento propitio, la lunghezza del tempo
ha causato, che una buona parte del formento si sia
corrotta; onde gl’interessati sono stati constretti a farli
gettar in acqua. La perdita di questi non è stata
di poco rilevo; ma grande è quella d’altri, che
hanno vasselli nei medesimi porti del Tessel, et della
Brilla con diverse mercantie, che non possono partir
per li loro viaggi; et fra l’uno, et l’altro luoco vi
devono esser alla vela almeno doicento vasselli, senza
quelli con le genti di vostra Serenità.
Li detti deputati venero insieme giovedì per questo affare, et
per procurar anco di dar qualche resto nel negotio
della religione, che se ben ha havuto il temperamento
che scrissi; non sono in tutto fermati gl’humori: perché
questi predestinanti vogliono maggior chiesa, non
havendo bastati li palchi fatti in quella, che li fu per
provisione accordata, essendo domenica passata restati
fuori più che trecento. Quelli di Amsterdam
et Encusen, che per la più gran parte sono adherenti
a questo partito, et non vogliono nelle loro città ammetter
pulpito all’altro vorrebbono, che seguisse la sodisfattione
di questi dell’Haya, et li sostentano; ma quelli, 
--- page 267v---
 che sono del partito contrario habitanti nelle dette due
città, et che non possono haver libero essercitio dicono, che
se a questi della predestinatione è qui permessa libera
chiesa essi ancora vogliono haverne una libera in
Amsterdam, et ad Encusen et altrove, et questi lo
ricusano, et essi di Amsterdam in particolare sono sospetti
di voler per esser potenti nel trafico, et in denari,
commandar a tutto il Paese, et che siano acerrimi
difensori delle loro opinioni, et si faccino forti d’impu-
gnar a quelle degl’altri, la combustione è grande
et di pericolosa consequenza: tuttavia mi disse hieri
il signor principe Mauritio, che sperava, che tutto sarebbe
passato bene, et che non era da meravigliarsi, se si
incontravano difficoltà perché si haveva lasciato
prender troppo piedi a questo negotio.
Non puoti prima de hieri haver commodità di veder sua Eccellenza
per esser ella stata sempre occupata in questo fatto
di religione, et sta al presente tuttavia ragunato
con detti deputati. La ringratiai con quelle parole,
che stimai proprie della rinovatione delle patenti
alli capitani dei vasselli, a che con gratiosa dimostratione
d’affetto mi rispose, che tutto quello, che saprà, et
potrà far in servitio di vostra Serenità lo farà di buon cuore.
Procurai di cavar alcuna cosa del conte di Mansfelt
in conformità del desiderio della Serenità vostra, et mi disse che 
--- page 268r---
 haveva ultimamente ricevute lettere del marchese di Hanspach;
ma che non gli faceva mentione alcuna di lui, né della
levata, da altra parte ho inteso, che un cavalier
principale alemano, che ha una compagnia in una di
queste piazze, et ultimamente è venuto qui, ha riferto essergli
stato scritto, che quella levata sarebbe andata in fumo:
ma non ha maggiori particolari.
Mi communicò il signor Principe, che ’l detto signor marchese d’Hanspach
gli scriveva, che li principi dell’Unione dovevano esser
insieme alli 4 di marzo, et che egli, et il principe
di Hanault stavano di partenza per andar a trovar
il signor duca di Sassonia per trattar seco intorno al negotio
de re de’ Romani, et perché quel Principe elettore
si unisce con gl’altri laici per conferir et consultare
insieme ciò che si debba fare per servitio delli communi
stati; et delle cose correnti, mentre per li loro fini
hanno fatto il medesimo li principi ecclesiastici. Et mi
aggiunse tener per certo, che quei principi haverebbono
trattato degl’interessi del signor duca di Savoia; come
credeva, che l’havessero fatto in un’altra assemblea
che fecero per avanti, se ben non ne haveva
alcun avviso.
La nuova venuta qui della dichiaratione fatta dal
Christianissimo contra il signor duca di Nevers, et gl’altri suoi
adherenti ha apportato non poco dispiacere per li 
--- page 268v---
 disturbi, che par che si vadino accrescendo nel Regno, et
dalle parole del signor principe Mauritio venendo a proposito
del signor duca di Buglione ho cavato, che l’Eccellenza sua resta
con martello non sapendo quello, che possi susseguitare
di lui.
Il medesimo Buglione ha scritto li passati giorni a’ signori Stati il
timore che haveva di qualche surpresa sopra Sedan
dalla parte degl’arciduchi condotta dal marchese
Spinola sotto pretesto di pretensione di titolo acquistato
da un tal conte francese, che glielo ha cesso per vendita
et ha loro considerato di quanto pregiudicio torna-
rebbe a queste provincie, che quella piazza si ren-
desse in mano dello Spinola, che tanto è a dire
de’ Spagnuoli, che però vi havessero pensiero, ricercan-
doli anco in forma di assistenza. M’è stato detto
che l’ambasciator di Franza subodorato il negotio, et
presentita l’instanza habbi tentato, che si lasci
la lettera senza risposta dicendo esser questo pretesto
del Marasciale per assicurarsi; ma che mirava
a qualche altro disegno. La lettera del signor di
Buglione fu letta; ma il signor Bernvel procurò che
fosse rimessa: gl’altri nondimeno dell’assemblea
hanno voluto haverne copia, essendo dispiacciuto
l’atto il quale ha apportato non poco sospetto
della dipendenza di lui dalla Francia, come se 
--- page 269r---
 tiene esserlo appunto ancor non si sa, che sia stato
risposto alcuna cosa ad esso Buglione.
Teme egli per quanto intendo, et qui anco non ne sono fuori
di sospetto, che contra di lui habbia servir la levata
che si dice doversi fare in Brabant.
Contiua di questa tuttavia la voce, et che doi delli tre
reggimenti d’infanteria saranno levati l’uno dal
duca d’Arscot, et l’altro dal principe di Semie
genero di questo signor conte di Egmont; ma non sa egli
ancora, che siano state date le patenti; et ha
detto tener per fermo, che doveranno servir per Italia
nello stato di Milano. Gratie etc.
Dall’Haya a’ 28 genaro 1617
di vostra Serenità
humilissimo et devotissimo servitore
Christofforo Suriano

--- page 269v---
Al serenissimo prinicipe di Venetia
prima

