
--- page 230r---
Prima
Serenissimo Principe
vorrei pur una volta, che la Serenità vostra nell’aprir delle mie lettere
sentisse scritta la partita, di queste genti. Io sono stato tutti
li giorni della presente settimana con antiosa speranza
credendo di poter far ispeditione dietro al messagiero d’Anversa
o fino a Brusseles dietro al corriero con tal avviso; ma
alla mutatione della nuova luna non ha seguitato quelli
effetti, che mostrò l’apparenza: tuttavia non si dispera
che col nuovo quarto fatto questa mattina non habbi ad
esser cambiamento di tempo, come appunto in quest’hora
par che l’aria lo dimostri, et viene bramato dall’
universale certo con grande affetto per rispetto di quella
serenissima Republica; et lo stesso incontro, che si prova qui
sono sicuro, che vostra Serenità haverà havuto dalla parte
d’Inghilterra; tenendo avviso, che anco in quei porti
siano vasselli in quantità colla medesima espettatione.
Fui uno di questi giorni passati al signor principe Mauritio
per essequir le commissioni della Serenità vostra ricevute in lettere
de’ 23 dello stante. Si dolse mezo di questa contrarietà
di tempo, dicendomi, che tanto più a lui riusciva
strana, quanto la levata, et tutto il resto era
seguito con tanta felicità, che niente maggiore;
ma che non venendo sempre tutte le cose a punto
bisognava haver patienza: doveva servir almeno di 
--- page 230v---
 consolatione il non sentirsi alcun disordine, et che le genti stiano
con tanta patienza attendendo il buon vento. Et forse serenissimo
Principe il maggior tormento è il timore, che hanno queste
genti, che la pace segua, et siano licentiate, et ogni voce,
che artificiosamente alle volte viene fatta sparger in questo
proposito da chi non ama questa uscita, li mette in
dispiacere; ma assicurati del contrario godono, et si consolano
nel patimento.
Al signor conte Gio. Ernesto rifersi quanto vostra Serenità mi commandò intorno
agl’ordini, che opportunamente darà in Istria; et questa
mattina gli ho dato conto, ch’ella haveva ricevute
le sue lettere, che le erano state care; et ho
fatto l’ufficio, che mi viene commesso dalle Signorie vostre eccellentissime
et egli disse che mi pregava ad attestar di nuovo
a vostra Serenità, che vive impatiente, et che non desidera
cosa con più affetto, che la sortita di queste navi, et
l’esser egli in camino per venir a’ suoi piedi.
All’ufficio, che feci per nome dell’Eccellenze vostre il signor principe
Mauritio rispose, che per servitio loro farà sempre
tutto quello, che sarà in poter suo; et tanto m’ha
replicato questa mattina, che sono stato all’Eccellenza sua
per reiterar il rendimento di gratie a nome di
vostra Serenità in conformità di quanto mi commette 
--- page 231r---
 nelle sue de’ 30 del passato arrivatemi mentre stavo
sull’ispedir alla Serenità vostra: aggiungendomi parole di
grande affetto, et zelo verso il servitio di quella serenissima Republica
et consolandomi colla speranza, che l’apparenza dell’aria
ci porta.
Havend’io saputo, che a Brusseles si era publicato, che
vostra Serenità haveva havuta una rotta con perdita di
molte genti, et di alcuni pezzi di artiglieria, et altro
mal trattamento nella sua armata, stimai a proposito
il communicar al signor Principe quant’ella mi ha
significato, il quale hebbe caro intender l’operato
sotto la condotta dell’illustrissimo signor proveditor Trivisano, et
aggiunse, che vorrebbe volontieri, che queste genti
fossero di là: perché si prometteva, che haverebbono
fatto il suo debito, et qualche buon servitio.
La nuova della ricuperata sanità del signor duca di
Savoia gli fu cara, et mi aggiunse, che sperava
ch’egli si sarebbe sostentato molto bene mentre
havesse havuta l’assistenza di monsignor di Dighieres
come si diceva; et non dubitava, che dalla parte de’
principi di Alemagna non si havesse fatto tutto il
possibile per assisterli.
Per il medesimo rispetto, che diedi parte a sua Eccellenza di quanto 
--- page 231v---
 vostra Serenità mi scrive mi parve a proposito, che anco li signori Stati
restassero informati del vero stato delle cose; et per
tanto presi ispediente di trovarmi col Presidente di
settimana, et gli dissi quanto occorreva, et quello, che
stimai proprio: perché lo riferisce all’assemblea et so
che è stato aggradito.
Vivevano come scrissi colle precedenti mie alla Serenità vostra la
passata settimana non tanto desiderosi di saper nuova
de’ progressi del signor duca di Savoia quanto della sua
sanità; parendo loro, che in essa consisti l’effetto
alle buone speranze mentre si ha da più parti
avvisi, che monsignor di Dighieres gli assisti. Hanno
per tanto havuto caro quello ch’io gli ho fatto sapere; ma
carissimo anco quanto è loro stato scritto da monsignor
di Langarach, che ’l marascial di Dighieres habbi
replicato al Re, che il servitio del Regno non patirà
mentre sarà ad assister a sua Altezza con altri concetti
simili, che devono già gran pezzo esser pervenuti
alla notitia della Serenità vostra. Godono questi dell’
appoggio, et continuando in essi la buona volontà
verso quell’Altezza aspettano con desiderio monsignor Fresia
suo ambasciator essendo corso voce, che possi esser qui
fra pochi giorni. Ho saputo, che li signori principi 
--- page 232r---
 dell’Unione hanno scritto a questi signori per saper da essi ciò
che stimano meglio o il dar aiuto al signor duca con genti, o
con denari, et che essi gli habbino considerato, che il
soccorso delle genti non può esser tanto pronto, quanto il
denaro, col quale sua Altezza potrà ispeditamente, et con mag-
gior facilità haver genti dalla parte della Francia;
che però li consigliavano a fargliene provisione, et
prontamente; del qual consiglio mi sono anco assicurato
da qualche discorso havuto sopra ciò con sua Eccellenza.
Ho ricevuta colla solita mia riverenza l’informatione
che l’Eccellenze vostre illustrissime si sono compiaciute di darmi di
quanto è stato negotiato in Francia nel proposito del
passo, et dell’aleanza in Grisoni; et me ne valerò secondo
porterà il caso, et comporterà il servitio della Serenità vostra massime
con questo signor ambasciator di Francia quando me ne parli.
Ringratio humilissamente le Signorie vostre eccellentissime della concessione
del’intertenir un capellano; effetto proprio della
religiosa pietà, et bontà loro, et tesimonio della
somma benignità sua usata continuamente verso
di me. Gratie etc.
Dall’Haya a’ 14 genaro 1617
di vostra Serenità
humilissimo, et devotissimo servitore
Christofforo Suriano

--- page 232v---


--- page 233r---


--- page 233v---
Al serenissimo principe di Venetia
prima

