
--- page 291r---
3a
Serenissimo Principe
entrò lunedì sera in questo luoco l’ambasciator estraordinario di
Francia monsignor della Nua incontrato dall’ordinario
fino a Roterdam, et da sua Eccellenza con la sua carrozza
una mez’hora fuori. Sta alloggiato, et spesato da’ signori Stati
et continuerà così per otto o dieci giorni ancora finché
trovi casa propria. Fu mercordì nell’assemblea et mi
è stato riferto, che ’l suo ufficio in voce fu pieno de-
gl’ordinarii complimenti, et nel resto la sostanza di esso
versò nell’iscusar li matrimonii contratti con la Spagna
con affermar che questi non devono dar ombra, che
siano per riuscir mai di pregiudicio imaginabile agl’
interessi de’ buoni, et antichi amici della Corona,
(concetto ordinario usitato dalli ambasciatori di quella Maestà
in ogni corte). Iscusò la prigionia del principe
di Condè, dicendo esser stata necessitata, per apportar
rimedio alla quiete del Regno. Mostrò che ’l Re non
ostante li travagli intestini non mancava di adoperarsi
per sedar gl’esterni, et per ciò haveva oltre l’assisten-
za del suo Ambasciator in Italia permesso anco a monsignor
di Dighieres di passar in Piemonte, et che lasciava
anco calar altri Francesi al servitio del signor Duca;
che per il medesimo servitio d’Italia havea ispedito anco uno
in Spagna; che dall’altro canto haveva dato 
--- page 291v---
 ordine in Grisoni perché fosse coadiuvata la instanza della
serenissima Republica; si diffuse nel considerar li presentanti bisogni
del Regno, disse, che sua Maestà haveva modo assai suffi-
ciente per sedar li tumulti: tuttavia sperava anco, che
se non fosse a bastanza, li vicini, et buoni amici, come
questi Stati in particolare haverebbono coadiuvato; iscusò
la dilatione del pagar le militie; ma fece promessa, che
la Maestà sua haverebbe presto sodisfatto. La risposta fu
generale di ringratiamento, senza condescender a molti
particolari.
Ognuno discorre sopra li concetti della sua espositione
conforme all’affetto, o alla passione, et par che ’l
senso generale si risolvi in creder che et quest’Am[basceria]
et l’altre estraordinarie ispedite a tutti li principi
mirino al voler levar l’impressione, che è nella più
gran parte, che ’l Consiglio di Francia adherisca al
presente al partito spagnuolo.
Esso Ambasciatore per quello viene detto di certo ha commissione
di ricercar levata di qualche numero di genti di altr[a]
Natione, che della propria francese, et la vorrebbe in
queste truppe inglesi, holandesi, et altre, parendo che sua
Maestà malamente si fidi delle sue, et temi che ridotte in
Francia fuggano, et si appiglino al partito de’ princi[pi.]

--- page 292r---
Non ha voluto far l’instanza, ma ben si è publicato qualche
cosa per scoprir gl’humori, né prima la farà, che non
sia ben assicurato del ritrarne l’effetto, et per scoprirli
si serve anco del signor Bernvel, il quale però camina
riserbato perché nel passato negotio di religione ha perso non
non* poco; par ch’esso Ambasciatore sia per incontrar delle
difficoltà, mentre dicono questi, che non ha portate
che parole per il pagamento di queste militie francesi
et l’interesse de’ signori Stati si va sempre più augu-
mentando; che se almeno havesse portata alcuna
parte di denaro si haverebbe potuto far qualche
fondamento, che si dicesse da dovero di haver a
sodisfar il resto. Et l’Ambasciator dice, che quanto
dimanderà sarà in virtù dell’aleanza con questi
stati.
Io ho visitato il detto Ambasciatore il quale doppo haver
sodisfatto al complimento che passai seco mi disse
l’istesso, che ha esposto a’ signori Stati nel proposito de’
Grisoni; aggiungendomi solo, che la necessità, et
la conditione de’ tempi ha causato che per il passato non si habbi potuto far più; et io risposi che
vostra Serenità si era sempre promessa dall’ottima mente
di sua Maestà christianissima ogni gratioso effetto, et che speravo 
--- page 292v---
 dovesse succeder anco la continuatione massime in cosa, che
ridondava in servitio di principe, che affettionava, et
osservava le maestà sue senza condescender ad altro.
Contenni sopra questo termine general, in conformità
de’ suoi commenti ricevuti già in lettere de’ 23 decembre,
mentre massime questo Ministro, et monsignor di Murier ambasciator
ordinario, ch’era con lui, se la passorono ristrettamente.
Ma perché essi con altri hanno voluto far apparer
che tutte le cose passavano col mezo di sua Maestà senza
contrasto nel paese de’ Grisoni, et havend’io con lettere
del clarissimo Padavino inteso diversamente, come anco
questo signor ambasciator d’Inghilterra mi ha detto esser avvisat[o]
dal signor Wton dell’istesso, con ogni più destra maniera
ho procurato, che si sappi non esser le cose nello stato
che si vuol dar ad intender; et se si compiacerà
potrà la Serenità vostra mandarmi quell’instruttioni, che le
pareranno più a proposito: perché, volendo ella, sappi
parlare.
Partirà di qui ben presto il detto monsignor di Murier. Dice
haver havuta permissione di passar in Francia per
tre mesi per suoi particolari affari, et che in tanto
resterà in sua piazza monsignor della Nua; ma
se bene lascierà qui la moglie, et li figli si tie[ne] 
--- page 293r---
 nondimeno, che poco doppo siano per seguitarlo, et che
non ritornerà più a questa residenza, come è successo anco d’altri, che sono partiti da altre corti.
L’agente del signor Principe palatino, che resiede qui mi ha
confermata la levata di genti da piedi, et da cavallo
da farsi da’ principi dell’Unione, et che questa occorrendo
servirà per dar assistenza alli principi della Francia;
che quelli dell’Unione doveranno il mese venturo ridursi
nella Franconia per la commodità di tutti, et particolarmente
dell’elettor di Sassonia; che appresso di lui si trovava
il marchese di Hanspach, et il principe di Hanault
et si haveva per fermo, che si sarebbe dichiarito
dell’Unione; che gli veniva scritto, ch’esso duca
elettor di Sassonia si trovava haver molto buono
con li Bohemi, et con quelli di Slesia per la corona di
Ongaria, et che teneva che li principi haverebbono
promesso di coadiuvarlo per farselo affatto del suo
partito; et di più, che li principi hanno risoluto
nella congiontura de’ presenti tempi valersi per servitio
delli principi di Francia, et del duca di Savoia di
quel denaro, che sta ammassato, et si va gior-
nalmente per accordo mettendo insieme per dar all’
Imperatore da valersene nell’occasione della guerra 
--- page 293v---
 contra il Turco. Gratie etc.
Dall’Haya a’ 11 febraro 1617
di vostra Serenità
humilissimo et devotissimo servitore
Christofforo Suriano

--- page 294r---


--- page 294v---
Al serenissimo principe di Venetia
3a

