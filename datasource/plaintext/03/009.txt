
--- page 058r---
2da
Serenissimo Principe
viene scritto di Brusseles che don Luigi di Valasco haveva
havuto ordine dai serenissimi arciduchi di andar come mastro
di campo generale al Governo delle genti borgognone
che già sono state levate; ma che egli habbi cercato
di fuggir la carica col mostrar desiderio, che gli sia
commandato di far più tosto genti di questi paesi
di che ha procurato che ne sia scritto in Spagna
per servir se occorrerà a primo tempo, essendo hora
la stagione troppo innanti, et dicesi, che doverà
esser per Milano.
Il conte di Mansfelt nella Germania sollecita a far la
levata di tre milla fanti, et cinquecento cavalli
per il signor duca di Savoia dal quale si tiene (et vostra Serenità
ne haverà miglior avviso) che habbi havuti
denari per essa; ma qui viene affermato, che
li principi dell’Unione gli assistino, et che siano per
mantener essa levata; et essi principi in generale
sono molto inclinati a favorir nel resto le cose
del signor Duca, et dicesi, che nella prima Dieta ne
habbino a trattare. Non resta per anco appuntato
il giorno di essa, ma si crede al certo sarà uno 
--- page 058v---
 del mese di novembre prossimo: affermandosi, che in essa
siano per discorrer sopra l’interromper la pratica
che sospettano far l’Imperatore per l’elettione di Re de’ Romani
in uno di casa d’Austria, venendo scritto a quei principi
che il lasciar partir dalla corte imperiale il duca di
Neoburgh disgustato non servì ad altro che per obligar
li tre principi elettori laici ognuno per il suo particolare.
Viene anco detto, che si pensi dalli medesimi principi a
qualche partito per rimover le controversie sopra li Stati
di Cleves, et Giuliers: proponendosi di ridur la cosa
in terzo. Che Sassonia habbia il contado di Berch
credendosi, che si contentarà di ogni tutto
mentre al presente non possede alcuna cosa; che a
Brandemburgh resti Cleves, et Revensperch con le
dipendenze per haver in ogni caso l’assistenza de’ Signori
Stati; et il duca di Neoburgh godi Giuliers con
il continente et le adherenze: perché confinando con
Colonia, et con la Fiandra, o con Spagnoli sarà sicuro
di continuar nel possesso della loro protettione.
Non si crede però che possi haver effetto il partito
mentre Spagnuoli ogni giorno si vano fortificando 
--- page 059r---
 particolarmente nelle piazze di Vesel, et Duceldort, alle quali hanno
presa qualche affettione, et per consequente questi signori
non si leveranno al certo da Emerich, et Rees così volontieri
né così facilmente.
Alcuni, che vengono di Francia non portano apparenza
di quiete in quel Regno, et referiscono, che qualche-
duno de’ principi mal contenti vano sottomano
obligando officiali, et soldati per affine di haverli a
primo tempo pronti per valersene se occorrerà.
Resta concluso il matrimonio tra ’l signor principe Henrico
fratello del signor principe Mauritio, et la figliola del lantgravio
di Hassia. La dote è di 25 mila talari, che è quell’ordinario
che per antico instituto sono soliti li principi di quella
casa dar alle loro figliole, come si accostuma anco tra gl’
altri principi della Germania chi più, et chi meno
secondo la qualità, et li Stati loro: ma haverà questo
Principe centomilla taleri più, il che s’intenderà sotto titolo
di donativo, né si metterà nel contratto dotale, et né
haverà l’esborso in rate. Non credo che la publicatione
di questo matrimonio si facci per qualche mese. Gratie etc.
Dall’Haye a’ 25 ottobre 1616
di vostra Serenità
humilissimo et devotissimo servitore
Christofforo Suriano

--- page 059v---
Al serenissimo principe di Venetia
2da

