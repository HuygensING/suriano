
--- page 301r---
2da
Serenissimo Principe
il Wassonhoven fu a trovarmi lunedì passato, et mi disse
che eccitato da’ suoi capitani, et dalli patroni de’ vasselli
haveva risoluto di passarsene a Venetia per intender
da vostra Serenità ove propriamente doveranno far capo le sue
genti; et metter buon ordine per tutto il rimanente
et che conferito questo con alcuni de’ signori Stati Generali
havevano stimata buona la risolutione, et consi-
gliatolo a metterla in essecutione, et haveva
ottenuta una lettera dall’assemblea generale per
vostra Serenità, della quale sarà qui aggiunta copia.
Io dissi, che mi pareva molto strano, ch’egli volesse
abandonar le sue genti o partirsi innanti la
partenza di esse da questi porti, che per saper
ove havessero a far capo potevano farlo, ove lo
faranno quelle del signor conte Gioanni in Istria. Che
però lo consigliavo al trattenersi, sospender la
risolutione, et andar con le navi perché sarebbe con
maggior sua riputatione. Egli mi replicò che
le sue capitulationi portavano, che dovesse condurle
a Venetia, et che gl’importava grandemente venir
costì, et lo interesse lo astringeva, et era sollecitato
a questo da’ suoi capitani, et quei mercanti, che 
--- page 301v---
 facevano le spese ai soldati li quali haverebbono mandato
uno con esso. Io comprendendo molto bene, che tutto ciò
si faceva per venir a far instanza di denaro li dissi
che quando li suoi soldati fossero in necessità li haverei
sollevati coll’esborso di qualche summa di denaro
replicò egli, che non ce ne era bisogno, et mi aggiunse
immediate, quanto sarebbe stato, io gli risposi,
che gli haverei data a conto di soventione una meza
paga. Egli disse non occorre, non ho bisogno di questo
poco, et sono risoluto passar a Venetia sendo sicuro
che sua Serenità haverà riguardo a’ miei interessi, et di
quelli, che mi assistono; et prego vostra Signoria darmi una
lettera per la serenissima Republica. Io pur procurai di divertir
il pensiero, et fargli mutar risolutione consideran-
dogli tutte quelle cose, che mi parvero a proposito.
Ma egli pur disse ch’era necessitato al farlo, et a
dar sodisfattione a quelli, ch’erano interessati co[n]
esso, et seguir il consiglio de’ signori Stati, che quando
io non havessi voluto dargli lettere, se ne sarebbe
partito anco senza, sicuro di esser ben ricevuto da
vostra Serenità. Il signor Magno che è uno de’ deputati di

--- page 302r---
Zelanda col quale fui avanti hieri mi affermò,
ch’era stato trovato buono da questi signori che ’l Wasson-
hoven partisse, et dalle parole di questo signore, et da
quelle del medesimo Wassonhoven ho cavato ch’egli viene
costì per rappresentar alla Serenità vostra le gravi spese, et
interessi patiti in questa levata da lui, et da chi lo ha
fatto forte, et che se il vento è stato contrario all’
uscita delle genti, et al condurle di là in quel spatio
di tempo, che si prometteva (onde il denaro, che
doveva ricever in conformità delle sue capitu-
lationi haverebbe forse bastato) hora che succede
altrimenti le Signorie vostre eccellentissime dovevano alterar l’ordine
della conventione, havendo disegno, che ’l tempo
cominci dall’imbarco delle genti come si fa col signor
conte Gio. Ernesto.
Di più vuol far instanza alla Serenità vostra di non esser sog-
getto al reggimento del detto signor Conte, come quello ch’è
dichiarito generale delle genti di questi paesi col
fondamento che la sua commissione sia anti-
cipatamente data alla trattatione, et con-
clusione della condotta di esso signor Conte. Io a questo
concetto gli dissi, che mi pareva che in ciò non 
--- page 302v---
 doveva egli mettersi scrupulo perché a vostra Serenità doveva
ubidire, et a’ suoi commandamenti, et quand’ella havesse
commandato, che nelle fattioni dovesse aggiuntarsi al
commando del signor Conte non credevo, né vedevo ragione che
fosse per ricusarlo. Mi rispose obedirò sempre alle
commissioni di sua Serenità; ma non intendo esser compreso
direttamente sotto il generalato del Conte ma di poter io com-
mandar alle mie genti, ben se (conforme all’uso anco
di questi paesi) l’ordine venirà dal Senato o dal
generalissimo che debba servir sotto al signor conte Gioanni in
qualche fattione obedirò prontamente. Tale è anco
la pretensione degli altri capitani et del Stich in
particolare che non è contento del signor Conte per haverli
ricusato il capitaneato, come altre volte ho
scritto riverentemente a vostra Serenità.
Oltre di questo egli ha qualche mal gusto del medesimo
Stich suo luogotenente, havendo inteso, ch’egli
habbi scritto a vostra Serenità particolari lettere con ricercarla
di commodità di luoco nel disimbarco delli suoi
trecento fanti, parendogli, che gli facci torto, et si
tratti della sua riputatione, ch’egli habbi scritto
senza sua saputa, et per quanto ho penetrato 
--- page 303r---
 ne farà qualche ufficio con vostra Serenità.
Hora non lascierò di aggiungerle parendomi cosa essentiale,
che il detto signor Magno nel raccommandarmi esso
Wassonhoven mi disse la serenissima Republica doverà haver in
consideratione le spese, li travagli di quest’huomo, et
di quelli che gli hanno fatta assistenza, et col ben
trattarli comprenderanno questi Stati l’affettione,
di lei et formeranno giudicio di quanto se ne possino pro-
metter, et arrivate queste genti a Venetia, come
di qua si è mostrata un’ottima dispositione di far
servitio a sua Serenità; così si tiene, ch’ella per corrispon-
der le tratterà bene, et non lascierà, che né esse, né
li principali capi patiscano, et restino interessati.
Parvemi bene non lasciar senza risposta questi
concetti, et dissi, che poteva egli, et tutti questi
signori esser sicuri dell’ottima mente di vostra Serenità
et che ’l signor Wassonhoven non sarà trattato diversamente da
quello, che ha convenuto con lei, né ella lascierà
cosa colla quale convenevolmente possi sodisfare
et lui, et le sue genti, et l’altre che piacendo a
Dio passeranno da questi paesi al suo servitio, che per
me stimavo, che sua Signoria parlasse più per abondanza 
--- page 303v---
 del suo affetto verso la serenissima Republica che per dubio, che vi
fosse dell’ottima intentione, et dispositione di lei verso questa
Natione, et nel bramar gl’effetti della buona corrispon-
denza con questi Stati. Et parmi di poter dire, che ’l
concetto del Vandermil scritto nelle mie ultime
lettere di decembre passato corrispondi a quello
di questo soggetto, che prima di trattar alcuna cosa
con lei si vogli veder queste genti in Italia, et
come siano trattate.
Io al Wassonhoven non potendolo divertire dal viaggio,
et vedendolo risoluto non ho stimato proprio ricusar
per più rispetti una lettera per vostra Serenità. Lo ho accompa-
gnato anco con altre per li signori residenti in Svizzeri,
et Grisoni per dove passerà. Partì hieri alla volta
di Roterdam, et Schidam per lasciar, come disse, buon
ordine al fratello et alli altri capitani per le genti per
continuar il viaggio verso Venetia.
Egli col desiderio, che ha di servir la Serenità vostra è ambitioso,
et si pasce del titolo di colonello, ha poco del suo
né haverebbe mai avanzato l’affare sino al
termine, che è senza aiuto. Il Stich ha speso più
di trenta et forsi 36 mila fiorini sino ad hora, il fratello 
--- page 306r---
 di esso Wassonhoven più di sedicimilla oltre quelli che ha speso altri tutti per provisioni
a’ soldati di cose necessarie, et per il comprar dell’armi
onde sono ridotti all’estremo. Il che tutto ho voluto
colla mia solita riverenza significar alla Serenità vostra.
Il Schavalitzki ch’è capitano condotto da vostra Serenità inviato
qui dal signor conte di Levestein è per tentar la licenza per
l’imbarco delle genti della levata, che doverà far
esso Conte: et io vado coadiuvando l’affare. Ne parlai
hieri a sera col signor Bernvel, che mi disse, che
stimava a proposito lasciar partir queste genti
prima del far l’instanza, et che se ne prendesse il
parer del signor principe Mauritio, et ancorché io gli
dicessi, che la levata non poteva esser in pronto
che fra quattro settimane in circa, et in tanto speravo
in Dio che queste navi sarebbono in viaggio, egli
pur mi replicò lo stesso. Hoggi il detto Capitano doveva
esser con l’Eccellenza sua per trattargliene, et far fondatamente
le cose, et di quello che seguirà ne darò particolar conto
alle Signorie vostre eccellentissime. Gratie etc.
Dall’Haya a’ 15 febraro 1617
di vostra Serenità
humilissimo et devotissimo servitore
Christofforo Suriano

--- page 306v---
Al serenissimo principe di Venetia
2da


--- page 304r---
Lettera de’ signori Stati a sua Serenità ad instanza del Wassonhoven
Serenissimo Principe. Essendo, che il colonel Wassonhoven havendo
di nostro consenso levato in questi paesi il suo reggimento
de’ soldati per servitio della serenissima republica di Venetia,
fino ad hora è stato ritenuto, com’è ancora dal vento
contrario, di maniera che non può transportare il detto suo
reggimento verso Venetia, ma conviene trattenerlo, et
nutrirlo a sue gran spese, et dispendio dentro a’ vasseli,
ne’ quali lo ha imbarcato più che tre mesi sono per
il detto accidente, che succede molto di raro in questi
paesi, et è arrivato dalla divina providenza, contra
la quale non vi è altro rimedio, che di aspettar con
patienza il tempo; questo ci dà materia di pregar,
et raccommandar a vostra Serenità affettuosissimamente perché
si compiaccia haver benigno riguardo sopra quello
ch’è detto, et iscusar il detto Colonello mentre non
può così essatamente dar effecto alla sua conventione
come egli n’ha havuto, et ha tuttavia la volontà
et resolutione buona; et in questo la Serenità vostra farà
cosa ragionevole, et giusta, et riguarderà all’incontro
il detto Wassonhoven dalla sua total ruina, come
parimente gl’amici suoi, che gli hanno data assistenza.
Il che attendendo, noi preghiamo il Creatore
di mantener vostra Serenità in una per-
fettissima sanità, longhissima et felicissima
vita.
Serenissimo Principe
dall’Haya a’ 11 febraro 1617

--- page 304v---


--- page 305r---


--- page 305v---
Lettera de’ signori Stati per il Wassonhoven
