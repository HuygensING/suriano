
--- page 195r---
Prima
Serenissimo Principe
qui in Amsterdam per la causa, che haverà intesa la Serenità vostra dalle
mie lettere de’ 20 scritte da quella città, et presupongo ch’ella
haverà trovato buono, che ricevuto il valsente delli sei milla
ducati, ch’era parte della provisione, che ’l Quignetti haveva fatta
sopra l’ordine del signor Gratioso del Calice, l’habbi fatto scriver in
quel banco per valermene in ogni occorrenza di vostra Serenità, la quale
quando non si sodisferà, ch’io trattenghi essi denari mi darà
li suoi prudentissimi commandamenti: perché io immediate le
rimetterò la summa; la quale intanto doverà esser pagata
a’ corrispondenti di esso Quignetti a’ 20 febraro in moneta
di banco.
Al ritorno mio in questo luoco, che fu mercordì a notte trovai
un messaggiero d’Anversa arrivato il giorno innanti con
lettere dell’eccellentissimo signor ambasciator Gussoni ispedite espressamente che
accompagnavano altre di vostra Serenità de’ 2 del presente colla
commissione di far ufficio con questi signori, le quali mi dove-
vano capitar con l’altre, che ricevei la passata settimana
del medesimo giorno. Io hier mattina con ogni più a me
possibile esatta espressione de’ concetti, che vostre Eccllenze vano frapo-
nendo in esse lettere sodisfeci al commandamento loro, et
feci tutte quelle considerationi, che stimai proprie alla
qualità de’ tempi, al negotio, et all’eccitar questi signori a
pensar a qualche effettivo aiuto. Et perché si è risoluto 
--- page 195v---
 di mandar ambasciatori in Inghilterra per gl’interessi delle pannine, et delle
pesche, come con altre mie ho significato alla Serenità vostra esservi
pensiero (non sono però ancor nominati li soggetti) mi parve
a proposito di aggiunger nella mia espositione, che
sarebbe stato bene, che, oltre gl’ufficii commessi a monsignor
Carone, fosse anco con questa occasione ingionto a detti
ambasciatori il trattar con quella Maestà de’ presenti affari, et del
signor duca di Savoia per dar maggior calore. Et perché
prima di andar all’audienza mi trovai col signor Bernvel
il quale mi disse, che s’intendeva, che ’l signor duca di Savoia
si faceva forte, che monsignor di Dighieres l’aiutava con buon
nervo di gente, che con queste, et con le forze, che si giun-
tavano del Principe suo figliolo, et del duca di Nemurs
rapacificato si poteva sperar molto bene delle imprese del
signor Duca, et che non solo havesse ricuperato il perso; ma
preso, et fattosi patrone anco di qualche piazza dell’
inimico; mi parve bene di esprimer all’assemblea
come feci con il medesimo signor Bernvel, che non si haveva
a mirar al presente, né alle speranze, che si potevano
havere, ma pensar bene al futuro, et prevenir a-
gl’accidenti, che ben spesso portano con se gl’essiti
della guerra, li quali quanto più sono incerti, tanto
più si doveva haver l’occhio, et la mira intenta 
--- page 196r---
 a quello, che ne potesse derivare. Fui ascoltato al solito
attentamente et il signor Bernvel come uno de’ presidenti di
Holanda di settimana con breve complimento, et più breve
risposta ringratiò di quanto la Serenità vostra faceva communi-
care, disse qualche cosa della cognitione, che si ha qui
per prova degl’andamenti de’ Spagnuoli, et concluse, che
che* conforme alla maniera di questo Governo si haverebbe
da signori Stati havuta consultatione sopra le considerationi fatte
da me a nome di vostra Serenità et sarebbe stata data quella
risposta, che fosse stata stimata propria alla mia
espositione, che lasciai in sostanza per scritto, secondo
l’uso ordinario. Io attendo essa risposta, et se venirà
in tempo, che la possi inviar col messaggiero, che
partità a mezogiorno sarà colle presenti.
Non mancarò degl’ufficii necessarii in questi particolari
et tentarò d’imprimer quel più che dalla mia debo-
lezza sarà stimato proprio per servitio di vostra Serenità et
a pro anco del signor duca di Savoia, coll’Ambasciator del quale
se verrà qui (che certo sarebbe a proposito) non
tralascierò d’intendermi bene, et coadiuvar gl’ufficii
di lui conforme alla mente, et commandamento della
Serenità vostra.
Nel proposito di reciproca ambasceria, o d’altro ministro 
--- page 196v---
 non mi è stato detto, che quanto le scrissi humilmente la passata
settimana, et se me ne sarà parlato continuerò a risponder
come ho fatto, et come veggo essermi replicato nelle
medesime lettere de’ 2 del presente.
Il signor Bernvel nel discorrer meco delle cose correnti uscì a
dirmi, che a voler ben fermar il piede per resister
alla vasta ambitione de’ Spagnuoli stimava non esservi
più proprio rimedio, che l’unione. Et in questa vi
concorresse la Francia, l’Inghilterra, che ne mostra desi-
derio, la serenissima Republica li principi d’Alemagna,
et altri, che hanno interesse parlando di questi stati
ma che all’agiustar questo vi valeva et tempo, et
occasione; et però era necessario il farvi reflesso, et
havervi sopra le proprie considerationi. Io col concetto
della Serenità vostra senza condescender a maggior particolare
gli risposi, che l’intentione di lei era di ben inten-
dersi con questi stati, et che sarebbe stata attendendo
che li fossi mostrato il modo per far poi quanto
si credesse a proposito.
Comprendo serenissimo Principe, che qui stimano far assai
il tener in piedi tanta soldatesca nel proprio stato
et in quelli di Cleves, et Giuliers, che chiamano
la brida dello Spagnuolo; onde non so a qual 
--- page 197r---
 effettivo soccorso potessero questi signori venire per il signor duca
di Savoia se non è con qualche vassello di guerra: perché
difficilmente si priveranno di queste forze da terra, mentre
parmi di vedere, che non vorranno volontieri levarsi
dai presidii, che hanno in quello di Cleves, et Giuliers,
et lo cavo, oltre quello, che ne scrissi riverentemente la
passata settimana a vostra Serenità dall’havermi detto il medesimo
signor Bernvel, che Spagnuoli vorrebbono adormentare
col proponer la restitutione delle piazze per farla effetti-
vamente; ma valersi di quelle genti per Italia, et per
far poi commodamente qualche altra provisione ai
confini; et quando gli tornasse bene riprender il
possesso del dominio, che hanno al presente nelle
piazze di quei ducati.
Sopra questo particolare et sopra l’espositione del signor Carleton
non si sente, che si habbi volontà di far così presto
risposta; ma si anderà portando il tempo innanti,
et il signor principe di Brandemburgh, et il consiglio
di lui hanno fatto intender a questi signori, che rimette
alla loro prudenza la deliberatione propria per la
conservatione di quei stati.
Si va vociferando, che qualche giorni doppo le feste
il signor principe Mauritio ha per passar a Rees, et

--- page 197v---
Emerich non vi è però certezza. Gratie etc.
Dall’Haya a’ 24 decembre 1616
di vostra Serenità
humilissimo et devotissimo servitore
Christofforo Suriano

--- page 198r---


--- page 198v---
Al serenissimo principe di Venetia
prima

