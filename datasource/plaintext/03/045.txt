
--- page 285r---
Prima
Serenissimo Principe
non ha la nuova luna portato nuovo vento; anzi va crescendo
con l’ordinario contrariissimo, et questo è quello che interdice
l’essito delle navi, et non altro, perché se bene come la Serenità vostra
haverà inteso in alcune mie lettere è stata fatta correr qualche
voce di pace, come vanità da un giorno all’altro è anco
svanita, et io ho sempre posto ogni studio perché così seguisse
et tanto farò anco nell’avvenire per divertir tutte le
cose che potessero apportar qualche pregiudicio al servitio
et interesse di quella serenissima Republica in conformità di quanto
mi commette nelle sue lettere de’ 27 del passato.
Stupisce ognuno, né vi è memoria di una tanta, et sì
lunga ostinatione di vento da una sola parte, et
riesce così dolce il tempo, che già si vede quantità
di fiori per li giardini, et li arbori, che fioriscono,
il che fa temer grandemente di una pernitiosa, et mala
stagione ventura, mentre può venir anco un freddo
che basti a ruinar tutto. A questi marinari non
par di poter nello stato presente dell’aria far
giuditio di cambiamento, che coll’ecclipsi nel pleni-
lunio, che sarà lunedì otto, et io dico riverentemente
alla Serenità vostra che vorrei, che mi fosse dal suo servitio permesso di lasciar di scriver finché le potessi dar
nuova (che fossero partite queste genti) tanto 
--- page 285v---
 patisce l’animo mio nel convenir ogni settimana scrivere
diversamente dal desiderio di lei, et dalla brama, che
antiosamente mi tormenta, mentre veggo soggetta vostra Serenità
a spesa sì considerabile, senza frutto, con pericolo di mali
incontri. Ben si può laudar il signor Dio, che nell’infortunio
habbiamo questa felicità, che li soldati si mantengono
in assai buon stato, et patienti. Forniranno giovedì
tre mesi, che le povere genti sono imbarcate et in quest[o]
tempo hanno consumati et vestiti, et camise, et le
stuore sopra le quali dormivano, come può ben
imaginarsi la Serenità vostra, che non possi succeder altrimenti
onde la necessità astringe li capitani a far nuove
provisioni. Fanno instanza al signor Conte di haver denari
et egli ricorre a me; io con destra maniera ho
procurato sin qui sottrarmi dall’effetto dell’instanza
tuttavia non vedo di poter fuggire per riputatione di
vostra Serenità di non rilasciarmi all’esborso di una summa
di otto, o diecimilla fiorini; ad ogni modo questi
anco anderanno a conto della seconda paga,
et credo, che da lei non sarà dannata la necessit[…]
risolutione. Spero nel signor Dio, che pur un giorno
queste navi partiranno, et che le presenti non
habbino ad haver risposta, che non siano uscite 
--- page 286r---
 ma in ogni caso tanto per questa levata, quanto per
altre supplico le Signorie vostre eccellentissime avvisarmi, come mi doverò
governare in quelli accidenti, ch’elle colla loro singular
prudenza possono imaginarsi, che la lunghezza del tempo
possi apportare.
Lascio considerar alla Serenità vostra quanto sia da compassionar
il Wassonhoven, et gl’altri capi del suo reggimento, che
hanno levate, et imbarcate le genti fino alla metà
in circa di decembre, mentre non hanno havuto cosa
alcuna da vostra Serenità, et stano aspettando all’ancora
con gl’istessi patimenti, disaggi, et spese de’ viveri, et
altro, che fa il signor Conte, et quelli della sua truppa, che
pur hanno havuto con che provedersi. Esso Wasson-
hoven fu uno di questi giorni a trovarmi ha fatto
compianto, et qualche particolar signore de’ Stati Generali
mi ha comiserato lo stato di lui, et pregatomi di
scriverlo a vostra Serenità il che promisi di fare. Hora
che veggo gl’ordini di lei nelle medesime lettere de’
27 del passato di soccorrerlo di una meza paga
in circa se conoscerò la necessità, quand’egli
più mi ricerchi, essequirò li suoi commandamenti con
quel termine, che mi viene in esse lettere prescritto.
Lascierò di far altra instanza della levata delli mille 
--- page 286v---
 fanti, et m’è caro, che resti approbato da lei quanto
le ho riverentemente scritto in questo proposito; sicome
riceverò anco a particolar gratia esser avvertito quello
doverò essequir nell’avenire per conformarmi in tutto
colla sua volontà, et col suo servitio.
Le amiralità di Holanda, et di Zelanda hanno ordinate
persone espresse alli signori Stati per dar conto di quanto
havevano inteso dell’arresto fatto far dal re di Spagna
de’ vasselli nel continente della sua giuridittione. Anco da altra parte ne hanno havuta la conferma
et qualche avviso in lettere de’ mercanti dell’ordine
dato dal viceré di Napoli alle marine di quel Regno
in conformità di quanto la Serenità vostra mi avvisò con
lettere sue de’ 3 dello stante esserle stato scritto dal
secretario Spinelli. Li discorsi sono varii. Si fa reflessione
che non siano stati arrestati vasselli francesi, che così
si avvisa; alcuni dicono, che le genti, che si devono
imbarcar sopra li vasselli intertenuti habbino a servir contra alcune delle città anseatiche con intelligenza del re
di Danimarca; altri contra Maroco; altri temono
che possino passar verso la Roscella; et altri confer-
mano pure, che l’apparecchio sia per ostar al passaggio
di queste genti; di che nondimeno mostrano il 
--- page 287r---
 signor Conte, et li patroni de’ vasselli non far gran caso; et
conforme a quanto la Serenità vostra mostra desiderare nelle
medesime lettere de’ 27 tutti essi vasselli faranno unitamente il viaggio.
Con quello, che offerisce rivelar negotio di momento all’interesse
della serenissima Republica farò l’ufficio; et procurerò di cavar
li particolari, governandomi in ciò, come ella appunto
mi commanda.
Un’hora fa, ch’è arrivato qui il capitan Schavalitzki
inviato dal conte Georgio Lodovico di Levestein per
procurar la permissione da questi signori dell’imbarco
in questi porti delli tremilla Alemani. Mi ha date
le lettere di vostra Serenità de’ 14 decembre, et altre del medesimo
Conte, con le quali mi prega di assister a questo
cavalliere per haver la permissione tanto del detto
imbarco quanto della piazza d’arme. Io non
mancarò di adoperarmi come mi astringe anco
il commandamento, et l’obligo del servitio di vostra Serenità.
Egli mi scrive in altre, che vorrebbe sapere, se
levando altra gente di vantaggio del suo obligo
io tenga ordine di pagarlo della medesima maniera
dell’altre. Gli rescriverò, che non ho altra commissione
et che ne darò conto a vostra Serenità, et ella per tanto 
--- page 287v---
 stimerà il suo servitio, ch’egli facci maggior corpo di
militia alemana potrà avvisarmi il suo senso; ma
stimo, che meglio, et più speditamente sarà il farglielo
sapere ad Heidelbergh col mezo delli signori residenti Padavi[no]
o Dolce, che haveranno la commodità pronta del farlo
et tanto gli scriverò.
Le lettere che ricevo hoggidì de’ 27 genaro sono doi, et sabbato
passato doppo la partita del messaggiero hebbi quelle
de’ 19 del medesimo mese. Gratie etc.
Dall’Haya a’ xi febraro 1617
di vostra Serenità
humilissimo, et devotissimo servitore
Christofforo Suriano

--- page 288r---


--- page 288v---
Al serenissimo principe di Venetia
prima

