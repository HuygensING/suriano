
--- page 074r---
Prima
Serenissimo Principe
non haverà la Serenità vostra ricevute mie lettere per l’ordinario
della settimana passata, havendo convenuto (come riverentemente
le scrissi all’ultimo del passato) andar nella Nortolandia
col signor conte Gioanni Ernesto a dar mostra a tre compagnie
et poi in Amsterdam per la causa, che dirò più a basso.
Doppo hanno passato mostra delle altre nella medesima Provincia
et sulla Moza parte vedute da me, et parte dal signor Vimes
et da un mio familiare, non potendo io esser in ogni
luoco per li rispetti, che ho considerati in altre mie
et fino a questo giorno sono 15 compagnie pronte
per l’imbarco, et se piacerà a Dio benedetto, che
arrivino, et si conservino sane spero che vostra Serenità ne
resterà contenta. Posso dire, che non si habbi certo
punto di tempo, né sin qui il vento mai è stato
buono per la sortita da questi porti. Quasi tutti
li vasselli sono pronti, le provisioni de’ viveri sono
fatte sono state visitati da periti, et tanto in
questo quanto perché l’armi siano ad ordine
si è usata dal signor Conte ogni diligenza. Ha egli
data la commissione perché sia fatto l’imbarco sulla
Moza, et dalla parte del Tessel col primo vento
questa nel Tessel l’ha havuta il 
--- page 074v---
 capitan Steven huomo d’isperienza nelle cose militari
et che intende molto bene la navigatione. Sarà capitano
d’una compagnia, et luogotenente d’uno dei reggimenti
promettendosi esso signor Conte molto dal suo valore. Et ho
saputo che la sua compagnia è delle belle, et buone
che sia in tutta la truppa. Ognuno si sforza
di far buona gente, et va sempre rimettendo
qualche miglior soldato.
La causa propria di non haver potuto scriver a vostra Serenità
è stata per la necessità, che ho havuta di passarmene
in Amsterdam per poter presentialmente ordinar la
pronta provisione del denaro che fa bisogno.
Quei mercanti che mi diedero la valuta delli
quaranta milla ducati hanno ingannata la mia
speranza, stavo riposato sopra di loro; ma vedendo
non comparer avvisi risolsi l’andata per prender
altro partito, et ho trovato li signori Calandrini, et
Vanderput, che prontamente hanno fornito a
buona parte del bisogno. Hieri gli feci lettere di
cambio di trenta mille ducati 15 mila alli signori Calandrini
per contar al signor Melchior Noirott et quindeci
altri milla al signor Guglielmo Vanderput in persona 
--- page 075r---
 del signor Piero suo fratello da pagarsi all’ultimo di
decembre prossimo.
Tornato d’Amsterdam ho trovate le lettere della Serenità vostra
de’ 21 del passato col nuovo commandamento di commetter
al signor conte Gioanni l’aggiunta di altri milla fanti alla
sua levata. Egli si mostrò pronto al farlo ma disse
che dovendo dipender ciò dall’assenso de’ signori Stati
era necessario il farne nuova instanza; et havendo
egli conferito ciò con il signor conte Mauritio, et io col signor
Bernvel questo mi ha detto, che consigliava il
lasciar che queste genti levate s’incamminassero et
poi si haverebbe potuto pensar a nuova promessa
altrimenti dubitava, che s’incontrasse qualche difficoltà
non per altro che per non esservi in questa Provincia
luochi più atti, né più commodi per l’imbarco
che quelli dove al presente sono le genti in guar-
nigione, li quali tutti sono ripieni; et mi replicò
che tale era il suo consiglio, et che lo seguitassi
perché altrimenti non si prometteva l’essito così felice
così disse il signor principe Mauritio al signor conte Gio. Ernesto
et a me ancora, et esso signor Conte dice haver cavato
che sua Eccellenza teme, che con questa levata le truppe 
--- page 075v---
 di questi paesi si diminiscano di buoni huomini mentre
le è stato suggerito, che dentro le compagnie levate
per vostra Serenità vi siano più di milla cinquecento sviati,
o fuggitivi, che erano in attual servitio.
Non credo che siano tanti;
ma ve ne sono certo assai. Il buon raporto, che ha fatto il Commissario, che
questi signori, et il signor Principe hanno mandato con noi perché
avvertisca di non lasciar passar mostra a quelli, che sono
in attual servitio, se ben credo, che habbi havuto anco qualche
ordine di non veder tutto, fa acquetar esso signor Principe
in particolare perché in fine mostra desiderio, che vostra Serenità
sia ben servita, et il cugino habbi buone genti; et certo
sarà necessario ch’io riconoschi questo Commissario con
qualche honorario, che desidererei fosse a piacimento
della Serenità vostra et haverò caro haverne il suo prudentissimo
commandamento prima di far alcuna cosa.
Il signor Conte, et io per questa levata habbiamo stimato bene
il differire, et attender un poco per non incontrar
negativa, et va pensando che sarà bene, quando
si habbi a far detta levata di dimandar la piazza
in Zelanda perché così non si aggregarebbe incommodo
maggiore da questa parte. Il signor Bernvel quando 
--- page 076r---
 fui a vederlo per parlar di questo affare mi disse intorno all’uscita de’ vasselli che consultato col conte Mauritio
et con qualche altro si è stimato bene che vadino a parte a
parte. Et il maggior numero sia di tre insieme ben se have-
ranno il vento propitio potranno farlo unitamente ma sortiti
si debbano separare, il medesimo concetto mi ha detto il signor prencipe
Mauritio assicurandosi l’uno e l’altro che così non potrano
incontrar difficoltà allo stretto di Gibilterra col essempio
de’ tempi passati, che ancorché vi fosse la guerra aperta
in ogni modo transitavano li vasselli per di là, essendo uno
o doi insieme senza ricevere alcuna molestia, che altrimenti
si darebbe gelosia, et si potrebbe incontrar in qualche disordine
et che questa era più sicura. Io non lasciai di dir all’uno, et
all’altro che stimavo certo maggior sicurtà la unione che la
separatione de’ vasselli con tutto ciò io rimettevo a quello
che fosse stimato più proprio e più sicuro; mi fu repplicato
degli istessi concetti, et il signor Conte aderisce anch’egli ma era ben pronto andando li vasselli insieme di far il viaggio con essi.


--- page 076v---
È stato scritto, che da 22 o 24 corsari si trovino verso
lo Stretto aspettando la flotta di Spagna, che
viene dell’Indie, et che don Luigi Fasciardo si
trovi in quei contorni con alquante navi da guerra
et questo si fa anco publicar qui per metter timore
a queste genti.
Delli trecento huomini da cavallo desiderati dalla Serenità vostra
come mi scrive nelle sue lettere de’ 21 ne parlerò al signor
colonello Ghent come sia qui essendo hora absente
si vorrà venir con essi, volontieri il signor Conte lo vedrebbe
seco, come mi ha detto, et quando possi far il resto
prenderà anco la carica di questo.
Delle navi ho scritto per informatione ad Amsterdam
l’haverò da qualche altra parte, et di tanto col
primo ordinario darò alla Serenità vostra particolare et distinto conto. Gratie etc.
Dall’Haye a’ 13 novembre 1616
di vostra Serenità
humilissimo et devotissimo servitore
Christofforo Suriano

--- page 079r---


--- page 079v---
Al serenissimo principe di Venetia
prima


--- page 077r---


--- page 077v---


--- page 078r---


--- page 078v---

