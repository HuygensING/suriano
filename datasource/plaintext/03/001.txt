
--- page 001r---
Havendo il signor conte Gio. Ernesto di Nassau li giorni passati
fatto offerta al clarissimo signor Christofforo Suriano secretario della serenissima
republica di Venetia residente per essa appresso li signori Stati Generali
dello Provincie Unite de’ Paesi Bassi di andar in persona al servitio
di detta serenissima Republica colla condotta di quel numero di genti da
piedi, che fusse stabilita et aggradita da sua Serenità, alla quale
havendo il medesimo signor secretario rappresentato il tutto, et mandate
diverse conditioni, colle quali il detto signor Conte intendeva, et s’obli-
gava di passar a quel servitio, col ritorno della risposta esso
signor secretario facendo per nome della detta serenissima Republica et detto signor
Conte per nome de sé stesso, hanno insieme concluso et stabilito
gl’articoli, conditioni et oblighi reciprocamente come segue.
1. Che ’l detto signor Conte si obliga di condur al servitio della serenissima
republica di Venetia tre milla cento fanti da piedi da buoni,
vecchi, et esperimentati soldati, per poterne formar doi reggi-
menti interi, de’ quali soldati tutti la Republica se ne posse valere
o unitamente o in luoghi separati, o per terra, o per mare, se-
condo che richiedessero le occorrenze del servitio di detta serenissima
Republica.
2. Che sapendosi l’honore, et la carica, che ha havuto et ha tutta-
via esso signor Conte nell’armata de’ signori Stati Generali haverà
sopra essi tre milla cento soldati l’assoluto commando, et parimente 
--- page 001v---
 non haverà a ricever alcun’ordine, et commandamento, che dal
Senato, overo dal Generalissimo, o providitori generali, et quando
le truppe saranno in guarnigione lo riceveranno dalli rettori
delle città, o piazze di detta Republica.
3. Doverà ridur questo numero di tre milla cento fanti a cento
cinquanta teste per compagnia, conforme all’uso de’ Paesi
Bassi eccetto le compagnie colonelle, che saranno di doi cento
teste, et per tanto per ogni compagnia di cento cinquanta
fanti doverà haver milla cento cinquanta ducatoni, o scudi
da lire sette l’uno venetiane.
4. Il signor Conte intraprenderà la provisione per le detti truppe de’
vasselli, et la Signoria gli farà haver per ciaschedun vassello in
ragione di sei milla fiorini, et doveranno esser quindeci vas-
selli, che verrà la summa a montar novanta milla fiorini di
questo Paese; sessanta mille de’ quali doverà esso signor Conte
ricever qui presentemente, et li restanti trenta mille al suo
arrivo a Venetia o nello stato di sua Serenità.
5. Et stante che converranno farsi eccessive spese per la levata
delle truppe doverà il signor Conte haver dalla serenissima Republica per
ciaschedun soldato quattordeci fiorini di questo Paese il
tutto in denari contanti, intendendo espressamente che non habbi la

--- page 002r---
Republica a ribattargli alcuna cosa di questo avanzo.
6. Et affine di prevenir alli disordini in conformità dell’instanza
del detto signor Conte che vi sia un commissario, che tenga piena, et
intera auttorità di darla nostra alle truppe, et pigliarle in giu-
ramento il medesimo signor secretario Suriano haverà ad haver
questa carica, con libertà di poter rifiutar quei soldati, che da
lui non fossero stimati proprii al servitio del suo Principe.
7. Doverà la paga et il soldo tanto per gl’officiali in generale,
che de’ soldati cominciar a correr dal giorno della detta mostra
et imbarco in tutto et per tutto conforme all’uso, et pagamento delli
Svizzeri senza alcuna contraventione, o eccettione; intendendo, che
debbino li sudetti ricever il giorno della mostra un mese di paga
per potersi sostentare; et con questo il detto signor Conte prenderà a
suo carico di proveder le truppe delli viveri necessarii, et di con-
segnarle senz’altra spesa della serenissima Republica.
8. Il signor Conte invierà la genti colle vasselli a parte a parte per far
anco più espeditamente la levata overo unitamente secondo che sarà
informato dall’amiralità di Amsterdam alla quale farà capo.
Per tanto se succedesse qualche perdita delle detti genti per fortuna
di mare, o per rincontro da qualche galere, et vasselli nemici;
overo per qualche altri impensato disturbo, il signor Conte intende,
che sia per ridondar a danno della Republica; non intendendo 
--- page 002v---
 egli nella mostra che sarà fatta a Venetia o nello Stato quando
arriverà esser obligato a presentar in esso tutto il compito numero
stabilito delli tre mille cento fanti, che deve levare et haveranno
passata la mostra quando quelle per gl’accidenti, com’è detto
del viaggio o di morte o di altro rancontro fossero mancati; et
toccarà a sua Serenità arrivata la soldatesca farle dar la mostra
et pagar il mese per il numero che sarà trovato in essa mostra.
9. Et perché esse truppe siano ben armate come è mente della serenissima
Republica doverà il signor Conte far qui privisione dell’armi, et per
tanto doverà egli per farne la compreda haver prestanza di
vinti quattro milla di questi fiorini da esser rebatuti da esso
signor Conte nelle sue paghe fino al terzo et quarto mese.
10. Et come questo viaggio è accompagnato da gran spese, in commodità,
et difficoltà, come ciò si può assai facilmente considerare, particolarmente
conoscendosi la distanza che vi è di qui a Venetia si obliga
la serenissima Signoria continuar nel suo servitio tutte esse truppe per
sei mesi doppo che le genti saranno desimbercate nel dominio
di sua Serenità, quando però non volesse la Republica servirsi passato
il detto tempo di sei mesi della persona sua, et parimente delle
sue truppe, nel che il signor Conte si rimetterà in tutto alla buona
volontà, piacere, et dipositione della Signoria.
11. Et occorrendo, che gl’affari, et differenze di sua Serenità si conducessero 
--- page 003r---
 alla pace, et essendo scorso il tempo per il quale il detto signor
Conte con le sue genti si sarà obligato non volendo la serenissima
Republica più servirsi di esse genti provederà prontamente et senza in-
dugio per la retirata a ciascun officiale, et soldato di un mese
et mezo di paga, considerandosi che la detta retirata è molto
lunga, di pena, et pericolosa.
12. Intorno al trattamento delli colonelli, et officiali, sarà (conforme
del desiderio del signor Conte) osservato con essi lo stesso, che con
Svizzeri, et alla sua persona all’incontro come Generale di dette
truppe, il qual pagamento egli intende di dover ricever, et
insieme il pagamento di tutte le sue genti precisamente di mese
in mese senza altro dilatione né eccettione.
13. Le quali conditioni accordate, et ratificate, il detto signor Conte si obliga
di prender l’armi per servire egli, et le sue truppe la serenissima Republica
contra qualunque si sia, et in ogni luoco, com’è detto di sopra,
promettendo, et assicurando essa serenissima Republica che havendo
maggior commodità et favore di far questo (senza iatanza)
di qual si sia altro che potesse rappresentarsi, che li condurrà
truppe formate di buoni, et vecchi soldati compitamente armati,
ben isperimentati et essercitati nell’ordine, et disciplina
militare, da’ quali quella Republica ne riceverà ogni buon ser-
vitio, et ogni bramata sodisfattione, come il detto signor Conte
farà apparer all’occasioni, che si potranno offerire, le 
--- page 003v---
 quali egli abbraccierà con tanto cuore, prontezza, affetto
et fede, quanto la Signoria potrebbe promettersi, et sperare da
qual si sia.
14. La durata et imbarco delli qual tutti tre milla cento fanti farà,
che sia pronta per la metà incirca del mese di novembre
prossimo, et anco più presto se sarà possibile per far a drittura
il viaggio al servitio della serenissima Republica, et sbarcar nel suo dominio,
ove ella stimerà più a proposito.
Quanto allo stipendio per la sua persona si dichiara che havendo
intrapreso questo servitio col fine d’honore, et d’acquistar maggior
riputatione anco sotto l’insegne della serenissima Republica, se rimette in ciò
alla prudenza di lei, promettendosi dalla sua munificenza ogni
più gratiosa dimostratione, et che sia sua Serenità per mostrar con effetti
d’aggradire la prontezza del suo servitio.
Et perché non ha il signor Conte espresso nelle conditioni che mandò
il detto signor secretario Suriano a Venetia per nome suo il trattamento
degl’officiali principali necessarii al Colonellato si come il detto
signor Conte si è rimesso per il suo intartenimento alla discretione et
prudenza della serenissima Republica, così rimette anco il medesimo nella stessa
maniera et alla stessa prudenza et discretione di lei, assicurandosi
colla parola del medesimo signor secretario che li detti officiali saranno trattati
ragionevolmente et come si conviene considerata la longhezza del viaggio,
la qualità dei sogetti, et il devoto affetto col quale concorrono
ad andar al servitio di quella serenissima Republica.

--- page 004r---
Per essecutione, et manutentione di quanto è detto di sopra le
presenti saranno sottoscritte per parte della serenissima Republica dal su-
detto signor secretario Suriano di mano propria et sigillate col sigillo
publico ordinario di san Marco, et per detto signor Conte da lui me-
dessimo, che per ciò obliga sé stesso et tutti li suoi beni presenti
et futuri, come confermerà con sua mano, et fermerà col
sigillo dela sua casa, et queste serviranno ad esso signor Conte
per sua commissione della levata delli sudetti tre milla cento
fanti, et doverà valere tanto quanto venisse dalla mano
di sua Serenità.
Data nell’Haya a primo ottobre 1616
Io Cristofforo Suriano secretario della serenissima
republica di Venetia et residente appresso li Stati
Generali de’ Paesi Bassi affermo quanto
di sopra.
Jean Ernerst de Nassau
affermo quanto di sopra.


--- page 004v---
Capitulatione col signor conte Gio. Ernesto di Nassau
Nelle prime

--- page 005r---
Prima
Serenissimo Principe
ho conclusa col signor conte Gio. Ernesto di Nassau la condotta
desiderata dalla Serenità vostra, et ho ottenuta dalli signori Stati
la licenza per la persona sua, et la levata, com’ella
vedrà dall’aggiunta deliberatione delli medesimi
Stati tradotta da me nell’italiano. Le conditioni fer-
mate col signor Conte saranno pur con queste sono scritte
et sigillate da esso, et da me.
Subito, che mi venero le lettere de’ 19 del passato diedi
principio a trattare: in quel mentre m’arrivò [il corriero]
straordinario Zupponi, che per haver fatto il viaggio per
la via de’ Grisoni, et Svizzeri, et per Lorena, come
più lunga, che quella d’Augusta non arrivò che
lunedì passato, portandomi le risolute commissioni
della Serenità vostra nelle sue de’ 25. Ero già innanti
colla trattatione la quale fu terminata mercoledì.
Il giovedì fui nell’assemblea de’ signori Stati; ma prima
di andarvi feci capo col signor principe Mauritio
per assicurarmi di non haver ad incontrar negativa
presentai a sua Eccellenza le lettere della Serenità vostra, le quali
havend’ella consigliato, et disposto si può dir tutte
le cose, le hanno servito più di complimento [che] 
--- page 005v---
 di necessaria instanza; così ha con alcune gratiose parole
voluta ella inferire. Andai poi all’avocato Bernvel
che si prese il carico
di disponer gl’humori alla sodisfattione dell’instanza
tanto operò sua Eccellenza et il signor Vandermil, che fu ambasciatore a vostra
Serenità, il qual ha havuto parte in questo affare; in maniera
che assicurato assai feci dimandar l’audienza.
In essa diedi conto de’ felici progressi di vostra Serenità, della
maniera, et delli artificii con che si pratica di avan-
taggiar nelle trattationi con lei, et del poco inditio
che si dà dal canto d’arciducali di voler la pace,
et che queste cose l’induceva necessariamente a pensare
a’ suoi interessi, et a provedersi; che per tanto
havendo intesa da me l’offerta del signor conte Gio. Ernesto
m’haveva commandato di trattare, et concluder
seco nel miglior modo; il che espresso con quella
maniera che mi fu somministrata più propria
dalla mia debolezza, richiesi la licenza per lui, et la
permissione per la levata. Il signor Bernvel per nome di
tutta l’assemblea rispondendo con parole generali
ringratiò della confidenza, si rallegrò de’ felici 
--- page 006r---
 progressi, mostrò che da gl’andamenti passati, et da gl’essempii
presenti pur troppo si vedevano gl’artifici drizzati
contra la ragione della Serenità vostra. Laudò la prudenza
di lei di procurar la sicurtà propria; et prese tempo et per nome della medesima assemblea a pensar sopra
quanta haveva richiesto: non fu però lasciato
di addimandarmi armi intorno a’ particolari delle con-
ditioni della condotta; et restorono sodisfatti della
risposta, che loro diedi.
Seppi, che ’l concorso nel compiacer vostra Serenità fu unanime
ma vi fu da dire intorno all’haver il signor Conte trattato
meco senza previa permissione delli signori Stati. La quale
appositione fu immediate risoluta dal signor Bernvel
col primo capitolo della propositione del signor conte
che era, che niente fosse fatto senza il consenso de’
signori Stati.
Chiamorono la mattina seguente, che fu venerdì esso
Conte, vollero veder tutti gl’articoli accordati, et fu
trattenuto nel farlo discorrer, et dar conto d’ogni
particolare di essi quasi per doi hore. Tutto piacque;
ma furono raccordati li doi punti, che sono 
--- page 006v---
 messi nel fine della deliberatione l’uno per la retirata
sicura della soldatesca licentiata l’altro dell’interramento
de’ morti. Non mi fu essa deliberatione portata che
hieri alle tre hore della notte. Anco al signor Conte è
stato risposto in scrittura; ma per anco non l’ha havu[ta]
et in essa oltre li doi punti sudetti ve ne sono doi
altri, che se gli commette d’haverli per raccommandati
l’uno di non far cosa, che possi esser contraria, et
pregiudicar a questi Stati; l’altro che non
havendo fatta mentione nel capitulato de’ predi-
canti debba haver pensiero sopra ciò; haverebbono
voluto che con gl’altri mettesse anco questo capitolo in
particolare. Di ciò mi fu per modo di discorso tratto
moto; ma a chi me ne parlò dissi, che bastava assai
che quello che si accostuma con Svizzeri, et Grisoni
tanto si sarebbe accostumato anco con queste genti
et stando fermo in questo non mi è stato detto di vantaggi.
Non posso esprimer alla Serenità vostra con quanto gusto, et con
quanto contento sia stata intesa
dalla più gran parte di questi popoli tal condotta,
et la riputatione che vostra Serenità ne viene con essa ad acquistare 
--- page 007r---
 è grandissima; mostrando ognuno all’incontro di
credere, che questo habbi a servire per mezo di
stringer maggiormente l’unione, et l’amore tra vostra Serenità
et questi Stati; et che nell’avenire habbi a passar
una reciproca buona corrispondenza et intelli-
genza con li soliti mezi di ambascieria o resi-
denza; il che vo sempre scoprendo passar per la
mente di molti.
Poiché veggo tanta dispostezza di animo in questi
signori verso vostra Serenità, et di coadiuvar alla sodisfattione
sua, et assistere credo che s’ella vorrà più l’haverà
sia de’ vasselli di guerra, o d’altra quantità di
gente del che compiacendosene la Serenità vostra potrà
immediate ispedirmene il commandamento: perché nel signor
Conte non troverà al certo se non prontezza d’effet-
tuare; come egli si assicura anco dal canto
delle Signorie vostre eccellentissime che hora, che ha dedicato se
stesso al suo servitio non vorranno, che passino
alcune di queste genti, che sotto alla sua insegna
et m’ha pregato di scriver alla Serenità vostra questo
particolare mostrando affetto, et desiderio grandissimo 
--- page 007v---
 di esserne assicurato.
Il contento, et il gusto che ha questo signore dell’esser condotto
a’ suoi servitii è così grande, che niente più. Mi ha
affermato, che niuna cosa haverà più a cuore,
che a farsi honore, il che spera colla prontezza
che professa del suo buon animo, se lo promette
dalla condotta che farà di buone genti; et ha
speranza che vostra Serenità haverà al servitio suo militia
che ne resterà contentissima. Io lo vado inanimando
a corrisponder a quei buoni concetti, che ho sparsi
di lui, li quali partoriscono nelle Signorie vostre eccellentissime
desiderio grande di vederli quanto più presto
in quei mari, et metter piedi a terra per far
apparer anco in Italia sotto alla sua guida
il valor della militia holandese.
Parte hoggi per Hamsterdam per trovarsi quivi nel
consiglio dell’Amiralità per far con il parer di
quegl’huomini proveti la provisione de’ vasselli
le ha lettere di favore, et di commando da’
signori Stati ad essi dell’Amiralità di assistergli
in tutte le cose. Crede certo che li signori Stati li 
--- page 008r---
 daranno qualche vasselli di guerra per far scorta
all’armata, nel che raccorda, che forse non sarebbe
male, che vostra Serenità ne facesse anc’ella instanza
li pare di potersi prometter dalla prontezza de’ suoi capitani, et di quelli, che ogni giorno se li offeriscono
di far l’imbarco se non alla fine del presente, almeno
in pochi giorni del principio del mese
venturo. Teme più dell’esser in ordine li vasselli
che d’altro.
Mi resta d’aggiunger in queste alla Serenità vostra che
hier mattina la signora principessa d’Organges madre
del conte Henrico, et zia del signor conte Gio. Ernesto
mi mandò a pregare di andar a lei. Andai,
et ella mi disse, che essendo stata tarda, per haver
dal conte Gioanni una piazza di capo per un suo
dipendente mi pregava di scriver alla Serenità vostra
che dovendo venir al servitio di lei il suo nipote
offeriva una compagnia
non volendo esser conosciuta meno devota
nel mio servitio di quello, che ’l medesimo signor Conte
si è dimostrato pronto; che per nome suo 
--- page 008v---
 haverebbe servito soggetto di qualità, et che sa quello è il
mestier della guerra; et sopra ciò mi fece instanza
grandissima; aggiungendo, che si prometteva, che dalla Serenità vostra
non gli sarebbe stata rifiutata questa prima gratia, che
doveva cader anco a servitio di lei. Io gli risposi
che quanto havevo stabilito col signor Conte tanto m’era stato
commandato da vostra Serenità, et che non sapevo s’ella
haverebbe havuto bisogno d’altra gente; ma ero certo,
che in questo caso l’eccellentissimo Senato haverebbe mostrato a lei
in particolare quanta stima facci della casa di Nassau.
Mi disse che haverebbe attesa la risposta con desiderio
et che questa era poca aggiunta d’una compagnia
appresso l’altre, che leverà il monsignor Gioanni, et si haverebbe
riputata honorata di questo nome di haver ella
ancora servita la Republica con una compagnia, che
vorrà che sia chiamata in campo la compagnia
della principessa d’Oranges. Questa è signora di gran
spirito la terza moglie del già principe d’Oranges,
et (come mi ha accennato) che volontieri haverebbe
veduto di buon pezzo al servitio di vostra Serenità il principe
Henrico suo figlio che sta hora obligato a’ signori Stati 
--- page 009r---
 per general della cavalleria. Starò per tanto aspettando
colla risposta di queste quello che vorrà che le dichi
perché mi ha obligato strettamente a fargli saper la
mente della Serenità vostra, dalla quale provenendo la
gratia sarà molto più aggradita, et accetta
che s’io l’havessi concessa, il che non haverà ardito
di fare per ogni rispetto. Gratie etc.
Dall’Haya a’ 2 ottobre 1616
di vostra Serenità
humilissimo, et devotissimo servitore
Christofforo Suriano

--- page 009v---


--- page 013r---


--- page 013v---
Al serenissimo principe di Venetia
prima


--- page 010r---
Risposta de’ signori Stati Generali
Li Stati Generali de’ Paesi Bassi Uniti. Havendo
nella loro assemblea intesa la relatione fatta
alle loro Signorie il giorno de’ hieri per ordine della
serenissima republica di Venetia dal signor Christofforo
Suriano residente appresso di loro, et secretario di
stato della detta serenissima Republica in virtù delle lettere sue credentiali delli 15 del mese
presente, dello stato degl’affari di lei intorno
alla guerra, ch’ella sostiene contra il serenissimo
arciduca Ferdinando d’Austria, ringratiano
affettuosamente la detta serenissima Republica della
continuatione di questa buona corrispondenza
rallegrandosi del buon successo del detto suo affare
fino al presente; sperando, come lo bramavano
di tutto buon cuore, che’ l buon Dio favorirà di
più in più la giustitia della sua buona causa
et li darà per gratia sua un felice essito sia
col mezo dell’armi, o di una buona honorevole et sicuro
trattato di pace mentre se li offeriscano 
--- page 010v---
 conditioni ragionevoli, et degne d’esser accettate
non potendo lasciar di non lodare grandemente
la somma prudenza, et sapienza della serenissima Republica
in questo, che in tutti gl’eventi sia di pace, o
continuatione di guerra ella si mette in termini;
et si dispone alla conservatione, et mantenimento
de’ suoi stati, et de’ suoi affari; di maniera che
questa è la più prudente, risolutione, et lodevol
partito al quale la serenissima Republica possi appigliarsi, et
sciegliere, che Dio potentissimo non lascierà di
aiutare, et felicitar in ogni tempo, come ha
fatto finhora. Ciò ci dà occasione, che per
far apparere la nostra buona affettione
et buona volontà, et intentione, sopra la
instanza fatta per parte della detta serenissima Republica
per la propositione del detto signor secretario noi habbiamo
concesso, et acconsentito al signor conte Gio. Ernesto di
Nassau non ostante ch’egli sia uno dei più
valorosi, habili, et esperimentati capi da 
--- page 011r---
 guerra, che noi habbiamo al nostro servitio per
il buono, et pronto giudicio di lui negl’affari
militari, di maniera che con gran difficoltà se ne
potiamo privare, che per il tempo di un anno
perché si possi metter al servitio della detta serenissima
Republica et far a questo effetto una levata di
tremillacento fanti secondo le conditioni delle
capitulationi fatte con lui: nel che lo faremo
favorire, affinché essa levata, et transporto
de’ soldati si possa fare il più tosto, che sia
possibile: assicurandoci che sua Serenità haverà il
detto signor Conte in tal raccomandatione, et stima
quale merita la sua persona, et le qualità
sue, et ad esso si farà dar il modo in confor-
mità delle sue capitulationi, che potrà intar-
tenir le sue truppe in buon ordine, et disci-
plina per la conservatione della sua riputatione
et honore, et che riuscendo il successo d’un
trattato di pace sua Serenità haverà pensiero, che 
--- page 011v---
 sia parlato, et conditionato nel trattato, che li
licentiati dalla detta truppa, che vorranno
tornar nel loro Paese per le terre, et dominio
del serenissimo Arciduca, lo potranno fare liberamente
senza che nel passaggio gli sia fatto alcun torto; et che di più sarà dato ordine nelle città, et piazze
dove li soldati potranno ritrovarsi, et esser inviati
in guarnigione, succedendo che alcuno di essi
venisse a morte siano sepolti in luochi ho-
norevoli, come soldati d’honore. Nel che li
detti signori Stati ricercano il detto signor secretario di
voler scriverne affettuosamente a sua Serenità et
assicurarla della singolarissima affettione, et buona
volontà, che conserveranno continuamente al bene
et mantenimento degl’affari di lei.
Fatta nell’Haya all’ultimo di settembre 1616
Signato
Gio. Rener presidente per ordine
de’ signori Stati Generali
Harsen secretario.

--- page 012r---


--- page 012v---
Risposta de’ signori Stati
Nelle prime
