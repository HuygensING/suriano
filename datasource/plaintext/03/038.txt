
--- page 257r---
Prima
Serenissimo Principe
la Serenità vostra ch’è molto ben conscia della mia sincera devotione, et
affetto verso il suo servitio può imaginarsi, che come arrivo al
giorno del far il dispaccio mi pesi la penna, et mi si aggravi il
discontento dovendo significarle, che ancor continuino le militie
in questi porti; et tanto maggiormente quanto veggo dalle lettere,
che mi vano giongendo il suo gran desiderio di haverle costì
come appunto lo scuopro nelle ultime sue de’ 6 dello stante
che poche hore fano mi sono arrivate. Tanta continuatione di
contrarietà di vento rende stupore; et nel generale e pari,
et eguale il dispiacere, che però non paragona al mio, et
la consolatione, et speranza, che mi portò la settimana passata
l’apparenza dell’aria cambiò immediate. Quello che
serve di bene è che le povere genti stano patienti attendendo.
Né è sin hora successo altro disordine, che quello che scrissi di
quel Francese, che si somerse, et la morte di quattro, o
cinque altri Inglesi, della compagnia del capitan Udson
causata da patimento; così ne scrive al signor Conte il capitano
Steven dal Tessel con lettere, che riceverono hieri
a sera. Né è da meravigliarsi, massime in quelli
di essa nation di natura assai delicata. Per alcuni pochi
che si trovano amalati, ha il signor Conte dati qualche denari
per comprar vini, et altro per ristorarli, essendo afflitti
nello stomaco per la continua agitatione a che sono
sottoposti particolarmente nel porto di Tessel. Il gran 
--- page 257v---
 desiderio, che hanno di venir a quel servitio, et la speranza
che da un momento all’altro possi il vento mutar faccia
li fa haver patienza nell’incommodità, et come riveren-
temente scrissi alla Serenità vostra la passata settimana, quello
che tal volta li inquieta, è il dubio doppo tanto, et
sì lungo patimento di esser licentiati, il che io non ho lasciato
di rimover, come continuerò col commandamento, che mi viene
dato nell’ultime lettere sue; tanto più hora, che si
va publicando da qualcheduni venuti di Francia
che monsignor di Bettune era partito per Venetia
per trattar con vostra Serenità l’accommodamento, et pur questi
dicono esser partiti li primi giorni di questo mese
da Parigi. Questa sera fa il plenilunio, non
so che promettermi piacendo, et trovando tuttavia
il vento di Ponente la mano, et la volontà di
Dio regge, et commanda in tutte le cose, et potrebbe
da un’hora all’altra radrizzarsi il tempo.
Ha aspettato il signor duca di Holstain il buon vento per
passar in Inghilterra in fine si è risoluto di partir hoggi
terzo giorno alla volta di Zelanda, con risolutione
se ’l tempo continua pur cattivo per il passaggio
da quella parte di arrivar a Cales per far di là
il transito nell’isola, et ha havute lettere mie
per vostra Serenità.

--- page 258r---
Hebbero ultimamente avviso li signori Stati da Algieri, che quei
pirati sudditi di queste provincie, che scorrono in quei
mari havevano accordato, et promesso ad alcuni deputati
da’ mercanti di questo piazze di non offender qual si sia
nave, che parti di qua con mercantie, et genti di quella
Natione, il che è riuscito di grandissimo contento agl’
interessati; et da’ signori Stati è stata concessa gratia
a doi di essi pirati. Il signor principe Mauritio stimando
di far, che più sicuramente caminino li vasselli con le
genti, servendoli il tempo, ha risoluto di rinovar le
patenti alli capitani di essi; accioché siano riconosciuti
come se fossero per servitio de’ signori Stati, et ha messe parole
espresse in quello particolare, come vedrà la Serenità vostra nel con-
tenuto dell’aggiunta traduttione, et furono esse
patenti ispedite lunedì nel Tessel, et sopra la Moza.
Io non mancarò di andarne a render gratie con
prima occasione all’Eccellenza sua per nome di vostra Serenità.
Ho havute lettere de’ 17 di Brusseles dal Pasini, nelle quali
mi scrive haver ricevuto ordine dall’eccellentissimo signor ambasciator Giust(inia)no
di sopraseder sino ad altro avviso sopra il negotio del conte
Gio. Giacomo Belgioioso. La Serenità vostra con le sue de’
2 del mese passato mi commesse, che io cavassi di
quel soggetto quelle maggiori informationi, che havessi
potuto, et per tanto era il Pasino arrivato sino a 
--- page 258v---
 quel segno, che le scrissi la passata settimana. Io gli ho rescritto
che ubidisca; ma pur se in tanto gli fosse parlato
ascolti senza obligarsi.
Ho rappresentata al medesimo Pasini la risolutione delle Signorie
vostre eccellentissime intorno al cavalier Studler inglese catholico perché
gliela riferisca, et lo ecciti al partire.
Come venga il senator Monthou per nome del signor duca di
Savoia essequirò per servitio di quell’Altezza quanto prece-
dentemente, et con queste ultime lettere de’ 6 la Serenità vostra
mi ha commesso, et di tempo in tempo le darò parte
di quanto anderà seguendo, et in tanto mi valerò de-
gl’avvisi, ch’ella si è compiacciuta mandarmi degl’
affari del Piemonte, secondo che conoscerò per mia
debolezza comportar la riputatione, et servitio di detta
Altezza.
Della levata, che ’l signor principe Mauritio mi disse alcuni giorni
sono, che si doveva far in Alemagna dal signor conte di
Mansfelt per il signor duca di Savoia, non si è qui inteso
altro, procurarò di cavarne ogni particolare per
significarlo alla Serenità vostra conforme al suo commandamento.
Uno di questi giorni, che m’incontrai col signor Bernvel mi
disse esserci avviso, che ’l Re catholico habbi dato ordine
provisionale di 150 mila scudi per mese per il servitio dello stato
di Milano, et di 60 mila mille per l’arciduca Ferdinando.

--- page 259r---
Intanto io le scrivo questo, in quanto possi servir d’incontro,
mentre sono sicuro, che la Serenità vostra haverà più certi; et più
buoni avvisi.
Scrive il Pasini di Brusseles, che la notte delli 16 venendo
li 17 era arrivato corriero et si era sparso che haveva
portate lettere per un milione, et mezo da pagar le
militie, et la summa serviva per un anno appunto di
paga; ma non si dava a tutto l’intera fede; che si
parlava della levata delli tre reggimenti d’infanteria,
et dodici compagnie di cavalleria; ma per quello non si era
ancor esborsato denaro; che le genti borgognone
che si diceva dovessero andare in aiuto dell’arciduca
Ferdinando erano state licentiate.
Il signor colonello Ghent s’è alquanti giorni trattenuto nel letto
per certa sua indispositione; onde non ho potuto essequir seco il
commandamento di vostra Serenità commessomi in lettere de’ 9 del
passato se non uno di questi giorni. Egli mostrò con
termine molto riverente di aggradir l’ufficio, et il
testimoniò della stima, che facevano le Signorie vostre eccellentissime
del suo valore, et disse, che volentieri s’impiegarebbe
in servitio loro, purché vi fosse il mezo del farlo, che
ben haveva avvisato esser il negotio della condotta
della cavalleria difficile a metter in essecutione
massime per mare, che piacesse a Dio, che ’l passo de’

--- page 259v---
Grisoni fosse aperto perché gli darebbe l’animo di poter colla
condotta di una truppa di cavalleria render buon servitio a quel
serenissimo Dominio; che volontieri offerirebbe anco la sua sola
persona, ma non vedeva qual servitio potesse prestare, mentre
non poteva con più facil lingua, che colla francese commandar
a quel corpo di militia, ch’ella volesse ordinargli; et se
fosse stata italiana, o d’altra Natione, che di questa
o di queste frontiere non sapeva se li soldati havessero
potuto prender gelosia di esser commandati da un
straniero, dall’altro canto che non sapeva con che titolo
né in che forma havesse ella havuto intentione di
trattarlo, et cose simili, che mi fecero comprender, ch’egli senza una propria condotta di gente mal volentieri
s’indurrà a far il viaggio: diede ben segno d’una
buona volontà, et di un particolar affetto; ma, né allhora,
che lo vidi, né avanti hieri, che fu in casa mia, condescese
ad alcuna parola obligatoria. Ho poi presentito,
che questo cavalliere sta attendendo, come passino li
affari della Francia, venendomi detto quello, che altre
volte egli anco mi accennò in discorrendo, che stia
lesto quando dal signor duca di Buglione sarà solamente
avvisato per far un buon corpo di cavalleria in servitio
di esso, et de’ principi adherenti. Gratie etc.
Dall’Haya a’ 21 gennaro 1617
di vostra Serenità
humilissimo, et devotissimo servitore
Christofforo Suriano

--- page 262r---


--- page 262v---
Al serenissimo principe di Venetia
prima


--- page 260r---
In lettere prime dell’Haia di 21 genaro 1616
Copia della patente data alli capitani di nave dal signor principe
Mauritio
Mauritio principe di Oranges conte di Nassau
A tutti quelli che vedranno le presenti o le sentiranno a legger salute etc.
et sia manifesto come l’apportator di queste Ian Iansen d’Enchusen con
il suo vassello grande di 110 lasti fuori del Tessel è diretto per il viag-
gio verso Venetia carico di un buon numero de soldati soggetti, et apperte-
nenti a queste Provincie Unite et li quali sono inviati al servitio della
serenissima republica di Venetia ci ha richiesto di volerlo accompagnar con nostre
lettere di passaporto, per potersene valere nel camino contra quelli
che li volessero attaccare. Il che ha fatto che noi volentieri l’habbiamo
voluto acconsentire et conceder, ricercando a tutti et a cadaun vici-
amiraglio, capitani, officiali et altri a’ quali saranno mostrate le presenti
et con li vasselli loro si tengono, et sono corseggiando il mare di
lassare liberamente et francamente passar il detto marinaro con le sue
genti et soldati sopradetti senza tretenerli, o darli nel suo viaggio
alcun impedimento, nel che sarà a noi fatto piacere, et cosa de
nostro gusto.

--- page 260v---


--- page 261r---


--- page 261v---
Copia della patente data
dal principe Mauritio ai
patroni de’ vasselli con le genti
Nelli prima
