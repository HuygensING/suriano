
--- page 155r---
2da
n° 307 comincia 306
Serenissimo Principe
questi signori havendo havuto avviso, che ’l duca di Bransuich
volesse licentiar le genti, che già haveva levate per unirle con
Danimarca hanno col Consiglio di Stato risoluto di pigliar in
servitio ancor sette compagnie di quei reggimenti; et per tanto
giovedì a notte spedirono in diligenza a tal effetto con loro com-
missario con sette patenti coi nomi in bianco a fine sopra il
luoco metterli poi di quelli, che troverà per la condotta di
dette compagnie esserli più proprii. Ogni compagnia sarà
di 300 teste, et aggiunte all’altre otto sei del Palatinato
et doi del conte Guglielmo di Nassau, et del conte di Stiron
saranno in tutto quattro milla cinquecento fanti di natione
alemana. Non si obligano li signori Stati intratener dette
compagnie che tre o quattro mesi; ma poi se la necessità
lo ricerca per quello di più, che sarà stimato a proposito.
Questi con quattro milla Walghelder le militie ordinarie
con l’augumento nelli reggimenti, che sono in servitio fa
un numero di sessanta milla, et più fanti, et quattro
milla cavalli; importa per tanto il loro trattenimento
grossa summa di denaro, et viene fatto un conto all’ingrosso
che andando in campagna l’armata compresi li pagamenti
le spese ordinarie, et straordinarie, et a queste aggiunte quelle
che si faranno per mare vi vorranno poco meno di ottanta
milla fiorini et più per giorno. Ogni milla fiorini a
ragione di moneta corrente venetiana sono tre milla lire
in circa. Gravissimo peso da esser portato solo da questo
Paese, che pochissimo tira dalle entrate, et uscite, et il maggior
sforzo bisogna, che venga dalle impositioni sopra le
consumptioni. Et pur bisogna che mirino molto bene
a contentar la soldatesca.
Dalle parte dei serenissimi arciduchi vi sono militie in maggior quantità 
--- page 155v---
 tanto da piedi, che da cavallo, et queste in particolare sono per
la metà più di quelle dei signori Stati. Di là anco manca il de-
naro, et questi ultimi giorni è stato riportato, che il governator di
Bolduch habbi havuto, che far assai valendosi delle preghiere,
delle buone parole, et d’ogn’altro termine cortese con la
soldatesca, che ha in buon numero in quel presidio perché si con-
tentasse di una paga. Spagnuoli al presente in queste Provincie
hanno pochi denari, né si può negar, che la presa dei vasselli
fatta dalle navi da guerra di questi paesi non li habbi grandemente
incommodati: tuttavia vi è avviso confermato, che faccino ancor 17 compagnie di
cavallaria perché pensino a far più armate volanti. Intenderò meglio.
Continuano li vasselli dei signori Stati a star alla guarda, ultimamente
in Zelanda è stato condotto un altro vassello, né vi passa nave
o picciola o grande, che non sia arrestata.  La
settimana passata fu condotto un vassellotto a Roterdam inviato
da uno delli capi delli detti signori Stati, ma sendo di San Malo
et sendo uscito di Doncherchen per andar al suo viaggio hanno
stimato bene l’Eccellenze loro far che sia licentiato per non aggravar
nelle presenti congionture maggior compianti dalla parte della
Francia.
Viene tuttavia solicitato a nome de’ mercanti interessati la restitutione
delle mercantie, et de’ denari presi. Il marchese Spinola ha
di nuovo mandata persona espressa per coadiuvar l’effetto
ma non si vede, che si vogli dar d’orecchio.
Si fabricano a Doncherchen per Spagnuoli qualche vasselli grossi da
guerra; ma haveranno mancamento di marinari, cordaggi
et altri simil apprestamenti, che da questi paesi al certo non
saranno lasciati uscire; onde potrebbe la spesa o riuscir
infruttuosa, o debole lo sforzo.
Si conferma che Spagnuoli habbino da dieci in dodici milla fanti all’
intorno dei confini del paese di Cleves; ma né da quella 
--- page 156r---
 parte, né da altra si fa motivo alcuno, o segno di attentar
sopra alcuna piazza di questi stati; anzi viene scritto, che
sue Altezze havessero ordinato, che ancor per cinque settimane
alcuno non uscisse dalle guarnigioni. Ma viene detto, che
questo sia per tener in speranza la soldatesca di haver
sodisfattione prima dell’uscir in campagna, et che effettivamente
s’aspetti denaro, vociferandosi che non sarebbono Spagnuoli
senza pericolo di qualche amutinatione.
A Grave piazza di questi signori sono stati fatti prigioni dodici a
quattordici borghesi di Bolduch, che venivano dalla fiera
in una terra presso Mastricht. Tra questi vi è un mercante
ricco; ma ancor non si sa quello si farà d’essi si crede però
che saranno licentiati con qualche manza ai soldati.
Oltre la fortificatione di Ravenstein li signori Stati ne fanno anco
un’altra dall’altra parte della Mosa, continuando tuttavia
a provedersi per la guerra: in ogni modo non cessa ancor
il sussuro della prorogatione di tregua, ancorché non
apparisca se vi sia persona, che sodamente vi s’interessi
per trattarne. Ho havuto assai buon rancontro, anco
dalla bocca della medesima dama Serclas, ch’ella habbi
portato quanto scrissi alla Serenità vostra la passata settimana,
la polizza l’ha havuta il signor principe Mauritio, ma ne
ha per quanto intendo fatto poco caso, et si continua
a tener saldo, che li stati non tratteranno già mai, che
sul piedi della passata tregua, et s’è publicato un picciolo
libretto senza auttore scritto nella lingua fiaminga, che
par che ’l principe Mauritio consigliò a non trattar altrimenti
né cominciar ad entrar in negotio, che prima non sia dicchia-
rito, che di queste Provincie sia propria la sovranità.
Arrivò qui giovedì un ambasciator del re di Polonia, et perché era 
--- page 156v---
 vestito di duolo alla brabantese o per dir meglio alla spagnuola
questi popoli s’impressero che sotto mentito nome fosse dalla
parte delli serenissimi arciduchi, et che fosse venuto per trattar della
tregua, et dubitando di esser ingannati proferivano parole
non molto degne della persona sua, et del suo seguito. Ha procu-
rato in ogni miglior maniera di levar l’impressione, ma
non resta qui l’universale ancor sicuro, mentre doppo l’espositione
fatta sabbato mattina nell’assemblea dei signori Stati, ha richiesto
deputati per trattar più particolarmente con essi, et meglio lasciarsi inten-
der nella sua instanza. Sue Eccellenze richiesero per scritto
la espositione per deliberar con essa intorno le sue instanze come
sarà propria.
Detto Ambasciator arrivò qui giovedì, né si seppe, che dovesse arrivar
la sera se non la mattina dello stesso giorno, che ’l signor principe
Mauritio né fu avvertito, et n’avertì li signori Stati. Sua
Eccellenza accompagnato dal fratello da conte Ernesto, principe di Portugallo
et altri signori di corte l’andò ad incontrar mez’hora discosto di
qua conducendolo ad alloggiar nell’hosteria, ove è stato
quello di Danimarca, et si tratta a spese publiche. Con
elegantissima, et ben ordinata espositione latina rappresentò la
causa della sua venuta, l’iminente pericolo che sovrasta alla
christianità, il bisogno, c’haveva il Re, et il Regno di
esser assistito da principi christiani, che a tal fine era
ricorso all’Eccellenze loro, la confidenza, che ’l Re, et il Regno
havevano di dover ritrar qualche soccorso da questa parte
tanto per la manutentione di quel Regno, che per la buona
corrispondenza passata sin qui di continuato negotio de’ suoi
mercanti con li sudditi di sua Maestà portando in tutto
l’ufficio con efficace maniera. Quello ne sia per riportare
non si sa, ma come egli dubita di haver fatto il viaggio 
--- page 157r---
 indarno, così anco si tiene da molti, che per la congiontura de’ tempi
et per non esser stimato quel Re, che dipendente Spagnuolo, et per conse-
quente inimico di questa Republica sia per haver niente.
L’ambasciator di Francia, et d’Inghilterra quelli di Colonia l’hanno visitato. Da tutti
altri principali signori di corte ha havuto questo complimento, et io come
humilissimo servitore della Serenità vostra ho sodisfatto a tal debito ufficio,
che lo ha mostrato aggradire con parole molto degne, et di gran
rispetto verso quella serenissima Republica, et hoggi m’ha resa la visita.
È stato da cinque, o sei settimane in Brabant presso li serenissimi arciduchi
et tanta dimora è nata dalla malatia del serenissimo Alberto aggiunto
il duolo per la Maestà catholica. La qual dimora ha anco tanto più fatto
entrar in sospetto, ch’egli sia venuto qui per metter a campo
trattatione di tregua nel che egli non s’è lasciato uscire haver
minimo ordine, ma esser solo venuto qui per haver sussidio.
Non è in parte riuscita discara alli signori Stati la venuta qui di questo
ambasciatore venendo massime a nome del re di Polonia
congionto per la moglie alla casa d’Austria, et in occasione di
bisogno per domandar aiuto, et partendo al presente dalla corte
di Brusseles, parendo ad essi, che questo corrobori mag-
giormente la loro superiorità, et fanno reflesso sopra il titolo
nella soprascrittione della lettera, che mando aggiunto, ch’è riuscito
di sodisfattione.
Il far della Compagnia dell’Indie Occidentali doppo varie alterca-
tioni è stato finalmente risoluto, et n’è uscito il placart del tenore
che vostra Serenità potrà compiacersi intender dall’aggiunta tradutione
nella quale oltre li particolari anco li principi et republiche
potranno entrare. Li capitoli della licenza o privilegio ancor
non si veggono subito, che li habbi non mancarò di farne far
tradutione, et invierola alla Serenità vostra. Ancor di questo negotio
non mi è stato parlato, come pareva, che vi fosse intentione 
--- page 157v---
 forse per non obligarsi a far tal ufficio con altri; pur se seguirà
sentirò attentamente, et l’avviserò colla mia solita riverenza.
La Congregatione di Holanda, sta ancor ridotta, et restando ella la
sola a dar ordine a suoi deputati di dichiarirsi per la persona, che
habbi a mandarsi a Venetia si spera, che per la fine di questa
settimana si compirà in detta Congregatione a tal dichiaratione
a fine di venir poi all’assemblea dei Stati Generali per far
l’elettione colla pluralità de’ voti. Li presidenti che per setti-
mana hanno havuta la carica nei Stati Generali han eccitato
li deputati della provincia di Holanda a far, che si venisse a
risolutione mossi anco dal signor principe Mauritio, che preme in
questo negotio, et la lunghezza fa che si concludi da chi
l’intende, che l’interesse particolare sia quello, che prevale
et alcuni, che me n’hanno in passando tocco qualche cosa
m’hanno voluto assicurare, che questo non deve imputarsi a
poco conto che se ne facci, ma alla constitutione sola, et alla
semplice malatia in questo ancor giovane Governo, et
al non esservi soggetti da proporre.
Sono ancor necessitato con mio dispiacere per il tedio, che dubito ap-
portarle a pregarla compiacersi far, che ’l Noirott resti soddisfatto
delle lettere di cambio a lui pagabili fatte da me al Calandrini
et compagni. Mi scrive che si disegnava aspettar l’arrivo
del signor Dardani prima di darli il mandato per gl’ultimi
tredici milla quattrocento settantacinque ducati, et mezo, con dirmi
che gli dispiaceva, et che non vi essendo rimediato leveria l’ani-
mo a chi si sia di più mescolarsi per le difficoltà, che venivano fatte
dalli ministri della serenissima Republica. Già la Serenità vostra haverà ricevute
le note distinte inviate con lettere mie di tutto il riscosso, et di
tutto l’esborsato tanto per occasioni di levate, che alle Amiralità
et altrimenti; né io mi attrovo di resto del publico in mano 
--- page 158r---
 per il conto fatto più di doi milla sessanta quattro fiorini, come
più distintamente potranno veder l’Eccellenze vostre illustrissime da quanto le
mostrerà, et referirà il medesimo signor Dardani: et questi per sodisfar
a’ porti di lettere, et a qualche altre spese straordinarie per servitio
publico per il quale, et per publica riputatione sarà servita
vostra Serenità dar ordine, ch’esso Noirott resti sodisfatto.
In questo punto, che stavo per fermar le presenti per termine di
complimento mi è venuto a veder il signor baron di Donà, et
tra l’altre cose m’ha detto che ’l Sarotino general di Moravia, et un altro colonnello di Slesia partivano questa sera
per tornarsene al Paese con risolution di far qualche bene; soggiongendomi in strettissima
confidenza, et con pregarmi a non publicarlo, o scrivendo, che si tenisse secreto, che
se potranno far qualche commotione, o rivolta non perderanno l’occasione; disse
sperarsi bene di Gabor; ma che tutto pendeva dalla fortuna. Gratie etc.

Dall’Haya li 14 giugno 1621
di vostra Serenità
humilissimo, et devotissimo servitore
Christofforo Suriano

--- page 158v---
Al serenissimo principe di Venetia
2da
n° 307 comincia 306
