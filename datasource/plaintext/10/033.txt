
--- page 159r---
Prima
n° 308 fin 309
Serenissimo Principe
sendomi sabbato passato pervenute le lettere della Serenità vostra del primo, et 3
del corrente, ho stimato bene non differire, ma questa mattina dar
conto alli signori Stati di quanto mi manda toccante il negotio della
Valtelina, et degl’inditii assai chiari, che vi erano tanto di lunghezza
nella restitutione, che doppo anco fatto, prima forte della
demolitione dei forti fosse per entrarvi in essa l’arciduca Leopoldo
et tenerla per lui aggiungendo quello di più che gl’avvisi
di Milano ricevuti nelle medesime lettere dei 3 dicevano per
rancontro di questo pensiero di Leopoldo; portando l’espositione
mia con quei concetti che stimai per mia debolezza più pro-
prii perché comprendessero et da questo, et da altri accidenti
li sospetti, che necessariamente doveva haver quella serenissima Republica,
et per consequente l’esser necessitata di continuar in grossissime
et gravissime spese, il che con quell’opportunità, che mi sarà
porta dal tempo, et dall’occasione non mancarò di far più chiaramente
constare in conformità della mente di lei per quello, che
mi fu parlato per avanti di dar assistenza per gl’interessi della
Germania. Li signori Stati havendo inteso quanto loro esposi mi
risposero, che restavano con molto obligo alla Serenità vostra della
communicatione (et tanto più cara li era riuscita, quanto
che non havevano havuta notitia maggiore, che del capitulato
in Spagna; ma de’ pensieri, che habbi l’arciduca Leopoldo
non ne havevano intesa alcuna cosa, che li particolari racontati
et la materia stessa faceva ben creder alli signori Stati, che fosse
per esservi lunghezza nella trattatione, et le circonstanze,
l’intelligenza di Leopoldo col governator di Milano, et fine d’
impossessarsi di quella vale; che non haverebbono mancato
di farvi sopra necessario reflesso, et portando l’occasione 
--- page 159v---
 haverebbono fatto dal canto loro quello, c’havessero stimato poter servire
continuando con vostra Serenità la corrispondenza di quella maniera
che si deve come buoni amici, et collegati.
Al signor principe Mauritio diedi anco il conto medesimo delle cose seguite
et delle voci, et pensieri che correvano; et l’Eccellenza sua concorrer
nel concetto della lunghezza, et nel dubio della intrapresa che
potesse farsi dall’arciduca Leopoldo, et disse il suo concetto
ordinario Spagnuoli sono fini, et Austriaci niente meno, se
potranno far un bel tiro non mancaranno del farlo.
Nel discorso coll’Eccellenza sua procurai d’imprimer ancor lei
delle gravi spese sopportate, di quelle che continuamente faceva
et dall’apparenza, che gl’andamenti delle militie del Milanese
mostravano di necessitarla ancor a sostenerne, con gravissimo
dispendio. Concluse sua Eccellenza, che era vero; et poi mi
addimandò se sapevo che le militie del Milanese fossero
per passar nei Paesi Bassi, io risposi, che non sapevo; et
ella continuò con certo tal qual (non affatto chiaro) inditio di
passione. Noi haveremo tutte quell’armi sopra le spalle.
Mi confermò che si fabricavano in Brabant certi pontoni
volendosene lo Spinola servir in campagna quando esca,
che ancor non se n’ha alcuna novella.
Continuano le militie delli arciduchi a tenersi quiete. Viene scritto
che quelle da piedi restano mal pagate, ma che tuttavia,
si doveva presto darli denari, et forse fin hora se haveranno
havuti. La cavallaria è molto ben pagata perché altrimenti
sarebbe ella la causa del disordine, come, sendo pagata, serve
a tener in freno l’infanteria perché non amutini.
Da questa parte si sta sull’avviso, si sono cominciati a mandar qualche 
--- page 160r---
 pezzi di artiglierie verso Dordrecht per inviarli poi dalla parte,
che sarà necessario. Doi capitani spagnoli oltre li borghesi
di Bolduch sono stati ritenuti, né ancor si sa, che siano
stati licentiati. Tre navi ancora sono state ultimamente con-
dotte in Zelanda qualcheduna uscita di Doncherchen, et altre
che volevano entrar in quei porti con Zuccari. Dall’Esclusa
si tira qualche canonata nel forte di San Donà, et da quello
verso l’Esclusa, ma non segue danno di momento, questo è
quanto passa, che ha inditio di hostilità, et le maggior repre-
saglie seguono da questa parte contra Spagnuoli.
Al qual proposito mi disse il signor principe Mauritio Spagnuoli vo-
gliono esser nostri amici ancorchè noi non lo volemo, continuando
attendono a prepararti, et in questo mentre fanno correr voce che
vogliono haver la tregua, se noi volemo. Et mostrò meco stimar
molto poco il trattare, et l’andar su, et giù di quella dama,
dicendo, che serviva per accommodarsi del tempo.
Sicome detta dama ha intrapreso di caminare per condur sue Altezze
et questi stati ad una conferenza per effetto della proro-
gatione della tregua, così partì martedì passato per Brabant
havendo havuta una polizza senza signatura, che diceva
madama Serclas potrà dir se le piace a sua Altezza, che
se vuole inviar per parte sua per trattare sopra il medesimo
piedi della precedente tregua s’invierà anco da questa
a Lieges, o altra città neutrale. Ma si vuole haver risposta
autentica, et segnata di mano dell’Altezza sua; et la detta
Dama si è fatta forte, che la riporterà sottoscritta da sua Altezza
(che non viene creduto) et pensava di far il viaggio in
dieci, o dodici giorni, di maniera che doverebbe esser 
--- page 160v---
 alla più lunga qui per la fine di questa settimana. La risposta sudetta
data alla Serclas è passata sotto alla consulta di sua Eccellenza con alcuni
pochi conte Ernesto di Nassau, Arsen, et qualche altro; ma per quanto
ho potuto penetrare non è senza cognitione dei Stati Generali.
È ben vero che né Holanda, né Zelanda assolutamente concorrono
tuttavia adherendovi gl’altri, et dovendosi trattar colle conditioni
passate facilmente il negotio caminerà avanti, massime venendo
la sottoscrittione, che si ricerca. Il popolo tiene che se ne tratti secretamente.
Havendo li signori Stati fatto publicar il placart per il negotio dell’Indie
Occidentali, che mandai hoggi otto con le lettere n° 306 fin 307
che vengono replicate, la detta Dama parlò a sua Eccellenza di questo,
et mostrò desiderio di haver parola, che questa Compagnia
non passarebbe avanti, seguendo il trattato di tregua. Gli è stato
detto, che vadi, et riporti cosa più auttentica, et sicura
di quello, che sin qui ha fatto, che poi si parlerà. Concorro con
l’opinione di molti, che facendosi la tregua questo negotio dell’
Indie sia per andar a monte.
Nell’incertezza o della guerra, o della continuatione della tregua
restano li mercanti, et traficanti assai confusi, et viene
più tosto desiderata questa tregua da loro, né si persuadono
altrimenti se non che habbi a seguire, et la vorrebbono per il trafico
che hora resta interdetto; et più sarebbe se seguisse la guerra.
Ella anco è desiderata da alcuni, che sono in magistrato, et
al giorno per mantenervisi, et altri alettati dal gusto che è
apparente del dominare sperando di esser ammessi in tempo di
tregua, la bramano. Alcuni altri però giudicano meglio la
rottura della guerra per li popoli che avezzi alla libertà si
sostentano colla guerra in essa, et colla quiete si ruinirianno 
--- page 161r---
 con tutto questo molti si persuadono, che habbi a seguir la tregua
et qualche colonelli, et capitani hanno di qua levata mano di far
certe sorte di spese per la campagna per non spender infruttuosamente
se Spagnuoli la vogliono, par che non vi sia dubio, ch’ella non
sia per seguire, perché volendola si accommoderanno anco al
dicchiarir di voler trattar sopra il medesimo piedi dell’espirata;
ma dubitano però alcuni, che con questi discorsi si vogli andar
temporeggiando finché tutto sia pronto, et s’habbi danaro, o fondo
equivalente al bisogno delle spese della guerra; et forse anco
procurar d’incaminar qualche intrapresa sicura per cader poi
come il folgore all’improviso sopra queste Provincie.
Si parla, che al signor principe Mauritio siano state fatte pervenir offer-
te grandissime fino di darli l’investitura del ducato di Gheldria
per lui, et per la posterità, ma come di questo per sé stesso non
ne fa caso alcuno, così per altro rispetto si tiene per fermo, che
non accetterebbe mai alcuna offerta; ma che desideri la tregua
questo viene affermato da molti: tuttavia mostra altrimenti
questo è negotio, che non può da mo’ innanti durar molto
celato, la stagione si avanza, tutte le compagnie hanno
ordine per moversi quando, et per dove sarà ordinato, le
levate di Germania del conte Guglielmo di Nassau, et del
conte di Stinon hanno cominciato ad arrivar in Paese, et può esser
che a quest’hora siano già entrate. Quanto all’altre levate
nel Palatinato per sue Eccellenze alli 8 havevano cominciato
ad incaminarsi verso Brem per quivi imbarcarsi per condursi
in queste Provincie. L’une, et l’altre però si dice, che non
siano prese per maggior tempo che di quattro mesi che
forniti questi siano per riformarsi li capitani et officiali, et 
--- page 161v---
 ripartir li soldati in supplimento di altre compagnie.
Hanno havuto avviso questi signori che all’intorno di Colonia erano
arrivati diversi lorenesi, et molti soldati presi a soldo di
quelli licentiati dai principi, et questi per unirsi all’essercito del
marchese Spinola; ma aggiunge anco l’agente Bilderberch
che alcuni andavano fuggendo per mancamento di paga, et di
viveri. Et per di qua continuano a passar alcuna volta
sei alcuna doi, tal altra più, et meno de soldati; che
abandonano l’insegne de’ reggimenti al servitio de’ Spagnuoli per
il medesimo rispetto di mal pagamento.
Viene anco scritto, che a Bittinghen, o altra simil piazza nella giuriditione
del duca di Wirtimbergh dovevano di breve trovarsi doi depu-
tati della Maestà cesarea per esser col medesimo duca, col marchese
di Hanspach, et dicono anco col marchese di Bada
per qual negotio qui ancor non si scuopre, ma vostra Serenità da Vienna
ne haverà il compito raguaglio.
Il marchese Landtgravio d’Armenstat solecita, et tenta appresso
li principi sudetti per persuader il Re palatino ad entar
in trattato d’accordo vedendo non poter avanzar altro,
ma questa Maestà non ha volontà di pensar ad altro mentre
in mano del re d’Inghilterra ha posto la somma del negotio.
S’era sparsa una voce, che forse sarà capitate ad orecchie di
vostra Serenità di matrimonio seguito tra una figliola del duca di Sassonia
et un fratello del duca di Naiburgh con la cessione de’ beni
di Cleves spettanti a detto di Sassonia, ma fu tutta vanità per
quanto un agente suo passato già tre, o quattro giorni di
qua ha riferto. Viene confermato che esso di Sassonia
già si pentì di haver fatto ciò che haveva fatto, et rivedersi 
--- page 162r---
 dell’errore, et il medesimo agente si è lasciato intender, che havendo
il suo signore havuta la parola doppo l’investitura datagli delle
terre attinenti al paese di Cleves, anco di quelle che sono ai
confini di Fiandra con obligo di mettervelo al possesso se
mancava la Maestà sua cesarea della promessa haverebbe risoluto
di prevalersi anc’egli del suo vantaggio, et non più crederle. Il che
aggiunto a quanto scrissi la passata settimana di qualche
altri disgusti toccante la riformata religione, dà da
pensare che quel principe potrebbe far qualche gran
mutatione; tuttavia havendolo il mondo conosciuto tanto
interessato, et legato alla casa d’Austria non sa persuadersi
che sia mai per detornar camino.
Fin sabbato passato otto giorni si ha avviso, che a Namurs fosse
stato l’ambasciator Digbi, che a buone giornate faceva il suo
camino verso la corte dell’Imperatore per condurvisi
quanto più presto per negotiar la restitutione del Palatinato
et l’accommodamento di questa Maestà coll’Imperatore.
Tra tanto ha ella tentato appresso li signori Stati di haver un imprestido
di cento cinquanta milla fiorini, par che le sei provincie
accordino, et siano di buona volontà del darglieli; ma
quella di Holanda ancor non è risoluta. Il baron di Donà
ha fatto ufficio efficace con tutte li deputati delle città
né in altro, che in questo, et nel trovar modo di cavar
denari è stata dispensata dalla detta Congregatione
la settimana passata. Et preme quanto può il Re di
haver questa sodisfattione per mandar detto denaro al
conte di Mansfelt, che lo ricerca per dar contento alla
soldatesca ch’egli ha in piedi. Il duca di Baviera non 
--- page 162v---
 mostra minimo cenno di attaccarlo, et si dice, che habbi l’ordine di così
fare perché in un medesimo tempo sendo il detto Cavalliere senza denari
ruinerà la sua armata, sé stesso, et compirà di desolar il Palatinato
totalmente: et senza sfodrar spada si ottenirà quanto si brama.
Del re di Danimarca non si intende altrimenti se non che tenisse sotto
l’armi sue in piedi, et che havesse passato l’Elba senza altro motivo.
Il general Horatio Veer si trattiene colle genti di Inghilterra nel Basso
Palatinato con titolo di generale, et governa anco quelle del medesimo
Re palatino. È soldato di isperienza, di valore, et di molta
intelligenza nella professione. Anco quei reggimenti hanno
bisogno di denari.
Dal re di Danimarca il cavalier Anstruder che per nome d’Inghilterra
si trattiene appresso quella Maestà procura di tirar ancor
imprestido di trecento milla fiorini per dar a questi principi
et per quanto ho potuto cavar di più di certo li doi cento milla
che sono capitati ultimamente accordati per avanti
dal medesimo re di Danimarca furono per imprestido, havendo
il re della Gran Bretagna fatta instanza di haverne cinque-
cento milla. Quel Re non getta, né abandona così volon-
tieri il suo. La summa è grande, et viene creduto che
difficile sarà all’Anstruder il tirarsi a capo di tutto questo
imprestido.
Dicono che ’l principe d’Anhalt privatamente si trovi a Staden colla moglie,
et figli, non havendo voluto venir qui per riputatione sendovi
stato con tanto honore gl’anni passati.
Anco il conte di Holach, s’è ritirato dicono a Lubech aspettando
questi, et altri, che giri la fortuna. Gratie etc.
Dall’Haya li 21 giugno 1621
di vostra Serenità
humilissimo, et devotissimo servitore
Christofforo Suriano

--- page 163r---


--- page 163v---
Al serenissimo principe di Venetia
prima
n° 308 fin 309
