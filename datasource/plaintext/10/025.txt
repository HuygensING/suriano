
--- page 118r---


--- page 118v---


--- page 119r---


--- page 119v---


--- page 120r---
2da
n° 300 comincia 299
Serenissimo Principe
si attende con gran curiosità quello, che nella dieta di Helbrun sarà
stato stabilito. Si sa, che si doveva trattar del modo di sodisfar la
soldatesca nel licentiarla; ma anco, come si potesse conservar l’Unione.
Non si vede apparenza, ch’ella habbi ad esser tale, quale è stata per
il passato. Le città non intervengono nella Dieta, havendo fatto il lor
trattato a parte; manco il landtgrave d’Hassia, che ha fatto il medesimo
da quelli però dalla casa del Re viene assai iscusato dicendosi, ch’egli
sia stato pressato, et necessitato da’ suoi soldati ad accordarsi collo
Spinola; altrimenti protestorono, ch’essi haverebbono accordato senza
di lui, et abandonatolo totalmente; ma che però sia egli andato
differendo quanto ha potuto. Et a me disse il conte di Solms, che
vi era dubio s’egli habbi segnato il trattato d’accordo allo Spinola
prima di quello habbino fatto gl’altri principi.
Vostra Serenità haverà inteso dal proprio luoco s’è vero, che gl’ambasciatori del Christianissimo
have[va]no havuto ordine di licentiarsi da sua Maestà cesarea principalmente
il [duc]a d’Angauleme, et monsignor di Bettune per ritornarsene in
F[ran]cia; ma monsignor di Preò, come d’età più vigorosa doveva
restar in Alemagna per andar negotiando con quei principi sopra
quello potesse occorrer. A me lo ha detto il fratello monsignor d’Altariva
colonello qui d’un reggimento francese; ma non mi seppe dire se
coi principi dell’Unione haverebbe passati ufficii di essortatione
per far che si conservassero uniti.
Poco a dir la verità si promettono qui dalli uffici della Francia, non essendo portati con quel calore, che la urgenza delle
cose ricercarebbe,
vedendo, che prevalino li fini, et le belle parole de Spagnoli 
--- page 120v---
 et Austriaci, li quali armati trattano con vantaggio, et rendono ognuno
sodisfatto colle speranze.
Così si presupone che succederà in Grisoni, mentre sono avvisati, che
monsignor Mintelon non habbi portata altra forza, che quella delle
persuasioni, et degl’ufficii senza quel denaro, che si disse caminare
con esso, et dover anco seguitarlo; et come alcune nove che venero,
che erano stati cacciati li Svizzeri de piccioli cantoni fuori del
Paese apportorono contento grandissimo; così altre contrarie venute in questi
ultimi giorni hanno dato sommo discontento.
La risolutione del Christianissimo di passar all’assedio della Rocella dà
da pensar non poco a questi signori, et vanno prevedendo da molti
accidenti, che ne’ tempi presenti si parano innanti, che ’l fine non è
il solo di far ubidir a Rocelessi; ma di passar più avanti contra
il resto del corpo di quelli della religione riformata a fine se si
potrà di ridurli al niente. Et qualche francese a […]e ha detto
in discorso
haver il Re in animo di far tutto lo sforzo contra
quelli della religione per mortificarli, vedendo, che
troppo pigliano piedi, et forse anco ruinarli a fatto.
Quelli di Alemagna temono simil concetto anco nell’
Imperatore.

Quella dama di che scrissi la passata settimana riverentemente
alla Serenità vostra, che si mescolava dell’affar della tregua
è partita questa matina per Brusseles, sendo mia
vicina l’ho veduta; né ho cavato da lei, se non che
andava per tirar l’ultima risolutione di sue Altezze,
se vogliono risolversi ad ispedir di novo qui per pro-
poner 
--- page 121r---
 essa tregua poiché di qua dalla bocca del signor principe
Mauritio, haveva cavato, che da questi signori non si voleva
proponer, et che all’Eccellenza sua non haveva bastato l’
animo parlarne ad alcuno; che però andava per
haver un ultimo fine, et restar libera da questo
pensiero; anco da altra persona, che è stata con lei
ho havuto ’l medesimo; et parmi di poter dire con qualchcheduno, che è verità il pensar, che li serenissimi arciduchi
mandino qui di nove.
 Tuttavia
si starà a sentir l’essito. Intanto caminano le cose al solito.
solo ultimamente è seguita qualche hostilità in Fiandra, che qualche
numero de’ soldati sortiti dalla città di Hardemburgh in Fiandra
havendo scoperto un convoi di qualche quaranta in cinquanta
soldati, che facevano scorta ad alcune barche che
con munitioni andavano da Gantes a Dam li hanno
batuti parte fugandone, et parte sono stati ammazzati con
haver afondate alcune delle barche, et una d’esse presa
l’hanno condotta all’Esclusa, altri dicono nella medesima città
di Hardemburgh.
Il valsente delli vasselli condotti in Zelanda presi in mare dalle
navi di guerra di questi signori non si sa effettivamente quanto sia
ben il valor dell’argento batuto, et non batuto dicono, che
importa intorno a novecento milla fiorini, et le cassette erano
marcate per quanto viene detto della marca regia
se ben Genovesi pretendino esser suo, come quelli, che a loro 
--- page 121v---
 rischio havevano condotto il denaro per sodisfar al partito con la
corte, che in tanto ne patisce, in quanto bisognerà, che aspetti
nuova provisione. Viene detto che habbino li mercanti
interessati ispedito immediate a Genova per veder se si trova
buono di arrestar quei vasselli, che di questi paesi fossero in quei
porti; ma si crede, che pensaranno di là molto bene al farlo
mentre li vasselli di guerra, che sono in quei mari, o poco discosti
potrebbono haver ordine di haverne il risarcimento.
Spagnuoli stanno ancor quieti, et la sortita prima è stata quella del
sudetto convoi, et viene creduto, che non si muoveranno che
prima vorranno veder che fine haveranno le cose di Alemagna
per assordar quivi il tutto, et poi muoversi dove più tornerà commodo.
Fecero correr voce, che lo Spinola era partito per Spagna in diligenza
tuttavia sua Eccellenza non ne ha nuova alcuna, di più che Leopoldo
fosse passato di Alsatia nel Tirolo per fomentar gl’affari
della Valtelina, et altri, che habbi a venir nel paese di Cleves
tutto a fine di tener in sospeso gl’animi.
Teme il serenisismo di Colonia che l’armi di Danimarca passando nel
Palatinato habbino a far stradda sopra li suoi stati di Munster,
Paterborn, et altri, et ruinarli più di quello, che sono, et doi deputati
che sono qui a nome suo hanno fatto ufficio con alcuni di quei
signori, et con l’ambasciator d’Inghilterra in particolare per divertir questo mal
che gli par iminente.
Questi doi sono venuti espressamente qui per trattar di rinovar la
neutralità con questi stati, la quale però vorrebbono stabilire
con sicurezza tale, che non fossero li sudditi di quel Principe 
--- page 122r---
 sottoposti, come sono stati per il passato con le levate, che si sono
fatte per Alemagna, et con li convoi ispediti, et ritorno della
cavallaria dal Palatinato, et sono anco raccomandati caldamente
dall’ambasciator di Francia di commissione del suo Re.
Et perché nel ritorno della detta cavallaria furono constretti i popoli
delle terre di Paterborn, et altri per dove ella passò a contriuir
qualche denari, et a far polizza di promessa di più di trenta milla
raistaleri hanno fatta instanza questi doi ministri di esserne
sollevati; quanto a questi lo saranno; ma per nove milla
raistaleri esborsati non vi si vede apparenza, poiché già sono
entrati in borse particolari; et par che si contenteranno, che non
se ne parli; ma che sia presto ordine per l’avenire.
Uno dei detti signori mi è venuto hoggi a visitare, come anco la passata
settimana havevano fatto ambidoi; et io fui primo al suo arrivo
a darli la ben venuta; et da lui ho cavato che tre conditioni
si proponeva dall’Imperatore per il Re palatino una che cedesse
a tutte le pretensioni, l’altra, che in particolare non pensasse all’
elettorato; et per terza, che Spagnuoli et la casa d’Austria
vogliono haver una o doi piazze per fortificarle nel Palatinato
a fine di esser più sicuro l’Imperatore che li principi di Alemagna non habbino in quella parte a far più di ribellioni
simili contra l’Imperio. Scrivo questo per il rincontro che vostra Serenità potesse haver da più sicuro luoco.
Dell’ambasciata ordinaria per costì haverà vostra Serenità inteso da mie precedenti 
--- page 122v---
 la iscusa, che ne fu fatta meco da sua Eccellenza, et da altro. Anco il signor cavalier Arsen doi giorni doppo l’ispeditione, che mi rincorse
fece delle medesime iscuse; et mi soggiunse, che sicuramente tener
che colla nuova riduttione della provincia di Holanda, che
haverà principio hoggi otto si terminerà questo negotio.
Sono di nuovo instantemente pregato dal Calandrini, et compagna
per supplicar la Serenità vostra compiacersi dar ordine, che ’l Noirott
sia pagato sopra le lettere di cambio, che gli ho fatte, et m’ha
mandato un capitolo di lettere del medesimo Noirott nelle quali
gli dà conto che haveva convenuto trarli una somma di
quattromilla ducati in circa per rivalersi all’incontro della
rimessa; considerandomi il danno che ne riceveva. Può
la Serenità vostra colla prudenza sua considerar quelle, che le
possi importar la dilatione di questi pagamenti. Gratie etc.
Dall’Haya li 17 maggio 1621
di vostra Serenità
humilissimo, et devotissimo servitore
Christofforo Suriano

--- page 123r---


--- page 123v---
Al serenissimo principe di Venetia
seconda n° 300 comincia 299

