
--- page 325r---
Prima
n° 336 fin 337
Serenissimo Principe
quella stessa sera, che ispedii il mio dispaccio colle lettere de’ 4
n° 334 fin 335, che mando replicate arrivò il signor Villers di ritorno
qui doppo esser andato quasi fino a Emerich per trovar il re di
Bohemia. Egli hebbe audienza il martedì mattina da sua Maestà
alla quale presentando le lettere del re della Gran Bertagna
espose a nome di lui la sua commissione. Il primo punto
del levarsi dal campo di questi signori, sendo già fatto, passò sotto
termine di complimento; ma quanto al disarmarsi com-
mandar a tal effetto a Mansfelt, al Veer, et a tutti gl’
altri di licentiar le genti, revocar gl’ordini dati per nove
levate et far restituir le piazze che si tengono in Bohemia a sua devotione, con risposta di titoli mostrò sua Maestà non poter così per allhora dar pronta
risposta, l’ha in ogni modo il detto Cavaliere solecitata doppo
con molto affetto; ma ancor la Maestà sua resta irresoluta
et vostra Serenità, et le Signorie vostre eccellentissime colla prudenza loro comprenderanno
molto bene quale, et quanta debba esser la perplessità di
questo Principe, mentre ha doi gravi, et grandi peremptorii
l’uno dalla parte del suocero, che mostra non adherendo
al suo consiglio non voler più ingerirsi nei suoi affari; et
l’altro dalla parte del principe Bethelem Gabor, c’ha qui
persona espressa, come anco il marchese di Jegherdorf, che
lo solecitano a dicchiarirsi, et particolarmente Gabor se vuole star
unito seco per la Boehmia, altrimenti egli passerà avanti,
et haverebbe fatto per sé quello havesse potuto; et che una
risposta dubia gli servirà per assoluta negativa.
Sente, che ’l duca di Baviera s’è impossessato della piazza
di Cam per compositione, et che passava avanti nell’Alto
Palatinato; che nel Basso non vi restavano che tre piazze 
--- page 325v---
 di qualche conto Heidelbergh, Maneheim, et Linderbergh, et di
giorno in giorno aspettava, che Spagnuoli fatti patroni
dell’una, et l’altra riva del Rheno da quella parte si
facessero patroni di tutto il suo. Già sono incaminati
li seimilla fanti, et qualche quattrocento cavalli levati nelle
terre ansiatiche, et mille cavalli levati anco contra la volontà
della madre del fratello del duca di Brunsvich parte
in quello stato, et parte nei contorni dei paesi di Cleves,
et della marca s’incaminavano alla volta del vescovato
di Ildersin per andar tutta questa soldatesca nel Basso
Palatinato. Continua tuttavia la voce, che Mansfelt tratti
d’accordo, anzi che si sia accordato, et che ricevendo buona
somma di denari per sodisfar a’ debiti dei suoi soldati pensi passar
al servitio di Savoia per congiungersi seco all’assedio di
Genevra, che qui è stato scritto dalli stessi cittadini, che ’l
Duca vi miri; et che erano per deputar alcuni per venir a
questa volta per soccorso, et per consiglio. Tale è la voce, che corre
di quel Cavaliere, che non è creduta, tenendosi per certo, che non
sia per ceder se estrema necessità non ve lo conduce. Et sua Maestà
ha lasciato partir ultimamente il duca di Wimar di Sassonia
che se bene non ha cosa assoluta da portar a Mansfelt
ha almeno havuto da portar speranza, che sua Maestà farà
tutto il meglio, che potrà per assister, et mantener quella
soldatesca.
L’ordine di continuar il viaggio alle levate non è stato rivocato;
et qui si solecita anco la permissione delli cinquanta milla
fiorini per mese; ma ancor non si cava più di quello, s’è fatto 
--- page 326r---
 per avanti, ch’è di non disperare.
La maggior iscusa c’ha potuto trovar il Re in questa angustia,
et solicitatione, che lo circonda, et l’introna l’orrecchio di risposta
è di voler sentir l’operationi di Dighbi con Baviera, mentre
sua Maestà è avvisata, ch’egli arrivato a Ratisbona habbi
ispedito suo gentilhuomo a detto duca di Baviera per
procurar di cavare se sia inclinato ad una sospension d’armi
con Mansfelt. S’aspetta pertanto di giorno in giorno
questo avviso.
Ha scritto Dighbi con parole aperte, che trova in molte cose
essersi abusato, et esser stato abusato. Ogni ragione
vuole, che tanto habbi scritto al Re suo signore.
Questo signor Villers non parla che la sola sua lingua natural
inglese, il che qui da ministri di questo Principe
viene interpretato essersi fatto propriamente, ad arte col
consiglio de’ Spagnuoli, accioché non potesse haver communi-
catione con alcuno di loro. È alloggiato in casa del signor ambasciator
Carleton, il quale camina con gran prudenza, et con
gran destrezza in questo affare. Non frequenta al
presente molto il Re, et cuopre il desiderio colla
necessità, che ha di così fare per regolarsi colla mente
del suo Principe. Il medesimo signor Villers è quello, che a
Custrin vide il Re prima di venir qui, et gli disse a nome
della maestà d’Inghilterra, ch’ella era risoluta non restituendo
il preso nel Palatinato di far levata di 20 mila fanti per
ricuperarlo con la forza. Il che sendogli stato tocco dal
Re, non ha risposto altro se non siamo in altri tempi.

--- page 326v---
Mostra assai chiaro nella faccia il Re l’afflittione dell’animo;
et quanto alla Regina si è osservato, che in camera sfoga
con calde lacrime la sua passione; ma fuori mostra vivacità né
perdersi di cuore.
È ritornato con sua Maestà il cancellier di Bohemia Ruppa, che anc’egli
la solicita per risolutione, et egli in confidenza m’ha detto, che
già s’era risoluto il Re di passar nel Palatinato, et che questo
doveva farsi martedì passato, ma sopragiunto l’avviso di
Inghilterra ha fatto mutar la deliberatione. Disse sua Maestà di
chiamata, et desiderata da’ suoi sudditi, quelli di Bohemia
di Silesia, et altri la desiderano, vogliono alcuni signori dar
li tre quarti dei lor beni, ma cosa fatale, non è possibile
poter venir ad una buona risolutione, et se ne compianse
grandemente meco.
Lettere di Colonia de’ 5 arrivate hoggi portano che Mansfelt
non habbi voluto accordar con Baviera, rifiutando totalmente
come dicono le lettere le montagne d’oro, che gli venivano
offerte.
Di più confermano quello era scritto per avanti, che ’l duca di
Duipont fosse partito da Heidelbergh, come havevano
fatto li più principali in buon numero, prendendo la loro
ritirata alcuni ad Helbrun, altri a Strasburgh. Segno,
che tutte le cose caminano in quella parte alla disperatione.
L’elettor di Magonza con questa occasione comincia ad intentar
attione sopra la pretensione ch’egli ha nel Berghstrat
sperando al presente ricuperarlo. Gratie etc.
Dall’Haya li 11 ottobre 1621
di vostra Serenità
humilissimo et devotissimo servitore
Christofforo Suriano

--- page 329r---


--- page 329v---
Al serenissimo principe di Venetia
prima
n° 336 fin 337

