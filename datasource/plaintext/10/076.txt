
--- page 376r---


--- page 376v---


--- page 377r---
Prima
n° 349 fin 350
Serenissimo Principe
le lettere de’ 29 del passato, che ’l messaggiero d’Anversa riportò
qui essersi perse, finalmente doi giorni doppo l’ispeditione della
mia de’ 15, che invio qui aggiunta in copia mi furono rese
ben conditionate. Trovati nel piego quelle di vostra Serenità, et in
conformità della commissione, che mi dava per riferir a questi
signori fui il giovedì mattina nella loro assemblea, esponen-
dole tutto il contenuto con la più viva, et ordinaria maniera
che seppi, rappresentandole la buona, et inclinata volontà
della Serenità vostra di sodisfar alle loro instanze di aiuti nel
caso delle capitluationi; aggiungendoli quello, che espressamente
mi commanda di dire, esser conveniente veder il continuato
progresso delle operationi dei Spagnuoli, che riducendosi
il stato di queste Provincie a guerra aperta, che non si
poteva ancor affermare sarebbe concorsa vostra Serenità all’essecutione
de’ vivi effetti, et ch’ella desiderava fondatamente, et senza,
che si potesse imputar in contrario caminar all’assistenza
lor dissi insieme lo stato delli affari di Valtelina, le spese
a che era la Serenità vostra sottoposta, et le sue prudenti ragioni per
divertir li pensieri dei Spagnuoli. Replicandole
pure il concetto, che sempre sarebbe stata pronta alla
sodisfattione nel caso del capitulato con quello di più, che
la materia stessa, et le commissioni di lei mi portavano.
Al proferir delle parole furono sempre attenti, et pendenti
gli occhi, et l’orrecchie dei signori Stati verso di me, et sen-
tendo il concetto, che non si poteva affermar guerra
aperta alcuni cominciorono trar della testa, altri abbassar 
--- page 377v---
 gl’occhi, et far altri motivi, che denotavano poca sodisfattione
et di questo, et di quanto seguitai sino alla fine della mia
espositione. Fornito c’hebbi di dire, parlando
per qualche poco spatio di tempo li uni agl’altri, et
prendendo la parola di risponder il Magno di Zelanda
che mi era vicino disse a nome dell’assemblea. Che
ringratiavano vostra Serenità di quanto lor faceva dire della
buona corrispondenza, che continuava con queste Pro-
vincie, et della buona volontà, che affermava di haver
verso di loro; ma che non potevano far di meno di non
meravigliarsi grandemente, che da vostra Serenità una cosa così chiara
fosse messa in dubio, et si persuadesse altrimenti, che se
non fosse la guerra aperta in questi paesi; ch’ella si poteva
intender tale sin dal principio della spiratione della
tregua; ma pur l’uscita delli esserciti, ch’erano già
tre mesi, che si trovavano in campagna la denotava
come le prese da una parte, et dall’altra delle genti,
il far pagar con ogni rigore le contributioni, il corrersi
il Paese, il sequestro dei beni dei sudditi tanto dalla
parte delli arciduchi, che da questa, il tentativo di surprender
in Fiandra l’isola di Cassant, che solo Dio benedetto haveva
voluto salvar quella parte; altrimenti se a Spagnuoli non
mancava il tempo a quest’hora Cassant sarebbe a loro
et in pericolo l’Esclusa. Al presente si vede la construttione
che si fa da quella banda di diversi ridotti, di un canal
col quale si ha mira di levarci ogni commodità, et 
--- page 378r---
 chiuder, et assediar l’Esclusa. Non ha mancato dallo Spinola
di far tentar la presa di Genop; si sente pur l’assedio for-
mato di Giuliers, ove sono tante, et tutte delle nostre genti,
et si può comprender il fine, ch’è di serrarci. In somma
tante altre attioni, che questi signori non saprebbono esprimerle
così precisamente ad una ad una; stante le quali non deve
esser messo in dubio da sua Serenità, et dalla serenissima Republica
che non sia la guerra aperta; et in consequenza non dubitiamo,
che sarà pronto il denaro, et che voi haverete ordine
del darcelo, poiché il servitio, et l’interesse di questi Stati
lo comporta; et l’interesse anco di sua Serenità lo ricerca, che
si manteniamo. Habbiamo fatte levate di genti con sicurezza
che non dovesse mancarci il denaro dovutoci da sua Serenità.
Vi pregano questi signori a far sì ch’egli sia pronto, et quanto
più presto ci sia fatto esborsare. Et in fine havendo riferito dello
stato della Valtelina in conformità di quanto dalla Serenità vostra
mi viene commesso, disse il medesimo signor Magno, che raccomman-
davano come altre volte havevano fatto a vostra Serenità quelli po-
veri popoli, che non li abandonasse, poiché anco si trattava
del particolar interesse di vostra Serenità. Io in questo dissi, che
haverei scritto; aggiungendo, che l’interesse anco di questi
signori era di assister a quei popoli per l’apertura, et commo-
dità, che haverebbono sempre havuta Spagnuoli di passar
per quella parte a loro piacere tanto a danno di questi
paesi, che dei loro confederati. Et nel particolar delli aiuti
per la capitulatione mostrai non haver, che dir loro di 
--- page 378v---
 vantaggio, replicando, che potevano esser certi, che nel caso della
capitulazione vostra Serenità non sarebbe stata punto tarda alla sodisfat-
tione. Non bastò a quelli dell’assemblea, che ’l Magno havesse
tocco tutto quello, che ho di sopra accennato; ma quasi ogn-
uno a parte volse rappresentar chi un caso seguito di hostilità
chi un altro di formata guerra; et principalmente il sindico
Duch della provincia di Holanda successo a Bernvelt,
ch’è huomo di spirito, et di vivacità, et che parla libero. Disse
non so quello che la serenissima Republica vogli veder più chiaro
del nostro pericolo in questo Paese, et che sia guerra aperta
se non sente che Spagnoli siano venuti (preso il tutto) fin
nel bel mezo dell’Haya a pigliar noi altri per resto, che allhora
poi non ci sarà più bisogno di aiuti con pregiudicio anco di
sua Serenità medesima, replicando si vedono pur assediate le città
si sono pur fatti prigionieri, et tanti altri accidenti, che non vi
è persona, che possi dire, che non sia guerra aperta. Ogni dì
non si può far fatti d’armi ognuno cerca il suo vantaggio
et se uno potesse pigliar all’altro non si lascierebbe adietro
piazza. Se fossimo stati qui all’Haya senza far ispeditione
della nostra armata con tanto interesse sarebbe già tutto
assolutamente perso, et con simili concetti terminò, concludendo
ognuno, che si sperava l’aiuto, et che sua Serenità meglio
informata anco delle ultime lettere delli signori Stati have-
rebbe sovenuto al loro bisogno, trovandosi aggravati
con tre armate doi in terra, et una in mare. Io procura[i]
nel pigliar licenza che restassero sodisfatti delle 
--- page 379r---
 prudenti considerationi di vostra Serenità, ma m’avidi bene che non
restorono contenti pregandomi di nuovo a rappresentarle quanto
sentivo, et vedevo io medesimo che seguiva, et uno mi disse, che
li signori Stati speravano, che tutto sarebbe venuto in una volta
et parve che volesse accennare del tempo doppo, che l’armata
era in campagna.
Non bastò alli signori Stati le considerationi, et dirò le essagerationi fatte
che il doppo desinare mandorono a me tre della loro assemblea
et quello che portava la parola mi disse li signori Stati Generali perpelssi,
et meravigliati di quanto voi questa mattina havete esposto,
ci hanno mandato qui usando ogni confidenza con voi per
saper, poiché si vede pure, che noi siamo in guerra
formata se vi sia alcuno a Venetia, che porti malevolenza
a queste Provincie, perché non sano imaginarsi da che procedi
il dubio, che vostra Serenità si prende, et dubitano, che vi siano
alcuni poco ben affetti a questo Stato, che tentano
di mal informare, et abusar quella serenissima Republica io dissi,
che dall’eccellentissimo Senato mi veniva scritto quanto havevo loro esposto
che voleva dir dalla prudenza di quella serenissima Republica,
che vede le cose, et le considera con quella maturità
ch’è sua propria. Conosce ben gl’affetti degl’invidi, et
de’ malevoli; ma il fondamento suo lo prende dalli emergenti
del mondo, et da quelle considerationi, che principe
prudente deve haver di fondatamente operare, et in
maniera, che non si possi opporle in contrario, diver-
tendo così il muover humori a pregiudicio della libertà 
--- page 379v---
 commune, et che pregavo sue Eccellenze a non haver altro senso, et creder
et tener per fermo, che quell’eccellentissimo Senato amava tanto gl’inte-
ressi di questi stati, quanto la conservatione del suo stesso Domi-
nio. Parve, che di questa assertione di prudente governo
restassero detti signori assai impressi; ma non lasciorono di replicar
per il soccorso. Et usando della loro solita confidenza meco
dissero, che havevano creduto li signori Stati, ch’io tenessi qualche
altra commissione secreta per l’esborso; ma che nell’assem-
blea non me n’havessi voluto in generale dichiarire, et per tanto
anco a tal effetto erano stati inviati per saper quello ci fosse.
Io ripigliai che la serenissima Republica quando havesse riputato esser
nel caso della capitulatione non haverebbe riguardato punto
a portar secrete le cose, che l’aleanza si sa ch’ella è fatta
che l’obligo è alla difesa; ma solo restava, che venissimo
al caso. Qui aggiungero oltre molte delle cose dette di sopra, prin-
cipalmente, che ’l terzo, et quarto capitolo dell’aleanza
parlavano assai chiaro. Toccorono qualche cosa
della lettera scritta dal Spinola a sua Eccellenza nella spiratione della tregua
quando li vasselli spagnuoli con i denari furono arrestati
dolendosene, poiché in Spagna si era dato salvo condotto
per un mese di più ai vasselli di questi paesi ad uscir
di quei porti; del tentativo fatto a Nardam, di tanti
prigiornieri fatti; de’ soldati fatti impicar, et decapitar
da una et dall’altra parte; del tentativo di pigliar
prigioniero il signor principe Henrico, sendosi gl’inimici
tirati la barba, che li fosse fallita l’intrapresa; che se 
--- page 380r---
 egli, et gl’altri de’ più principali signori, che erano seco non have-
vano buoni cavalli sotto facilmente cadevano si può dir perpetui
prisionieri. Tutto ciò riverentemente scrissi già passano quindeci
giorni. In somma con questi, et altri concetti volsero farmi
constare, che la guerra era aperta, et assolutamente rotta
aggiungendomi, che non vorrebbono certo, che si sapesse
questa difficoltà per non far rider li communi nemici.
Mostrorono inoltre dubio, che fosse pervenuta ad orrecchio
di vostra Serenità qualche voce di tregua, et che ciò divertisse il
suo buon animo; che la pregavano a non creder, che vi fosse
alcuna cosa in questo proposito; ma che siano artificii de’
Spagnuoli per ingannare, et che non vi era manco apparenza
di trattare, mentre a lettere aperte queste Provincie sono
chiamate dal re di Spagna sue ribelli; et già la risposta
data al Pecchius mostrava ben chiaro esser stimato incapace
di trattar con esse chi vorrà parlar contra la loro sovranità.
Ma che li signori Stati haverebbono anco ben guardato
prima d’entrar in trattato conoscendo purtroppo il re
di Spagna non haver altro pensiero, che di far perder queste
Provincie con trattati. In fine disse noi non habbiamo
della conservatione di questi Stati, et della nostra libertà
più fondata sicurezza, che quella della serenissima Republica
come ella ci manca; male sarà per noi; et male anco
per lei perché Spagnuoli non ci contenteranno di haver
preso il vantaggio sopra di noi, che sarà con esser abando-
nati dal più sincero amico, che noi s’habbiamo sempre 
--- page 380v---
 promesso di havere; ma passeranno anco a’ danni di quella
serenissima Republica et terminorono con pregarmi di nuovo a
rappresentar quanto era di vero tanto del seguito, quanto
di quello passava al presente a fine che vostra Serenità restasse
tanto meglio informata. Tutti questi concetti ho stimato
mio debito rappresentar distintamente a vostra Serenità a fine
che ella possi comprender la poca sodisfattione ricievuta
da questi signori, ch’è moderata però dalla speranza di altri
migliori avvisi, et ordini di vostra Serenità per deliberar quello, che
stimerà di servitio di lei, mentre la mala riuscita
in questi paesi, o qualche accordo che necessitati facessero
con Spagna non può riuscir che di disavantaggio a quella
serenissima Republica. Gratie etc.
Dall’Haya li 22 novembre 1621
di vostra Serenità
humilissimo et devotissimo servitore
Christofforo Suriano

--- page 381r---


--- page 381v---
Al serenissimo principe di Venetia
prima
n° 349 fin 350
