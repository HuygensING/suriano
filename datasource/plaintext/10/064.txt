
--- page 327r---
2da
n° 337 comincia 336
Serenissimo Principe
risentono grandemente li signori Stati gl’avvisi rappresentati da me
nelle precedenti lettere, comprendendo la mala fortuna di
questo Principe, et che il re della Gran Bertagna vadi
a manifesto rischio di condurlo anco contra sua voglia
alla perdita di tutto il suo, dell’honore, della riputatione
et di voler che si getti nelle braccia della misericordia
dell’Imperatore; et malissimo pronostico si fa dell’evento di
questo negotio.
Preme anco per rispetto della religione gl’accidenti della Francia
et di quelli in particolare successi in Parigi, et in Bor-
deos contra gl’ugonotti, come vostra Serenità sarà stata avvisata
dolendosi, che per la morte d’un principe di casa d’Umena
si sia sollevato il popolo contra quelli della religione;
et che persona si sia mossa alla morte di Henrico il Grande.
Altri concetti si vano dicendo per sfuogo della passione
interna; credendosi, et tenendosi per fermo, che sia
una congiura, maneggiata di lunga mano col fomento
de’ Spagnuoli contra tutti quelli della religione
riformata in ogni Paese. Et hanno anco opinione
che sendo vero, che ’l signor duca di Savoia si muovi
contra Genevra, sia questo un effettivo concerto, et secreta
intelligenza. Non lo dicono chiaramente, ma tanto, che
accennano della Francia.
Oltre questi concetti, che corrono nella bocca di alcuni; si pensa
alle male consequenze, che possono arrivar nel regno di
Francia, et compiangono alla calamità, che sovrasta a quella Corona.

--- page 327v---
L’ambasciator di sua Maestà christianissima ha questa mattina data parte alli signori Stati di
quanto è seguito massime in Parigi, et delli buoni ordini posti
per sicurezza di quelli della religione, che ha dato contento grande.
Giuliers resta attorniato da 16 ridotti, et da trincere, et sempre
il conte Henrico Vandembergh lo va stringendo.
Sua Eccellenza con l’avviso delli deputati dei signori Stati, che sono
appresso di lei ha mandato al governator di detta piazza un atto
per il quale egli è auttorizato di levar ad interesse con saputa
del Commissario, che vi è dentro tanto denaro che haverà
bisogno per l’opere necessarie, ben inteso però, che doverà
farne conto conveniente con esso Commissario; et impiegar
il tutto alla meglio.
Il ritrinciamento oltre la città di Rees è fornito; et vi se fanno
ancor tre beloardi intieri, et doi meze lune; di maniera
che la detta città non potrà esser attaccata, che con doi
armate.
Sua Eccellenza è anco d’intentione di far un forte per mezo ad
Emerich di 150 verghe di circuito per la guarda del passo
della riviera in quella parte; et per assicurar tanto maggiormente
Emerich.
Par che sempre più si scuopri l’intentione dello Spinola esser
di svernar in quella parte, poiché si hanno sicuri avvisi
che li officiali fabricano habitationi con muraglia per
tanto meglio, et più commodamente far quivi il lor sog-
giorno.
Di più sono informati questi signori dai loro deputati al campo 
--- page 328r---
 che ’l marchese Spinola ha intimato alli quartieri di Munster
Rechelinghausen, et contea della Marca di fornirgli per
tre mesi undecimille ottocento cinquanta sacchi di avena
doi milla ottocento cinquanta carri di fieno, et cinquemilla
carri di paglia. Onde essendo quelli paesi neutrali anco
li signori Stati pretenderanno altrettanto.
Le partite continuano da parte, et d’altra far prigionieri; et
havendo il signor principe Mauritio mandato per doi volte
a far foraggio è stato con con voi molto forte non
assicurandosi per l’inimico, che li tiene l’occhio adosso.
Li signori Stati sono avvissati, che di nuovo in Fiandra Spagnuoli
comincino a far qualche moto, et che habbino mandato
verso quella parte da seicento marinari delli quali in
buon numero sono biscaini, et tutti atti a portar,
et maneggiar l’archibuso, et il moschetto: hanno per
tanto l’Eccellenze loro dati buoni ordini per la guardia di
quelle piazze.
Aspettavano questi signori come riverentemente scrissi alla Serenità vostra l’ordine
per l’esborso delli cinquanta milla fiorini per mese, qualcheduno
che ho rincontrato per stradda m’ha dimandato se l’havevo
havuto; io dissi di non, et iscuso alla meglio che posso,
finché mi venga commissione da vostra Serenità, come debbi
risponder mentre qui la guerra è tenuta per nota,
et Spagnuoli attentano quanto possono, et dove possono,
et la sola buona guarda di questi signori è causa, oltre
l’aiuto, che hanno havuto dalle pioggie, che non hanno essi Spagnuoli 
--- page 328v---
 havuto l’effetto de’ suoi disegni.
Il governator di Ostendem è stato mandato ben stretto, et legato a Brusseles
per render conto della causa, perché habbi ritardata la missione
delle barche, che li erano state ordinate per l’intrapresa
dell’isola di Cassant per il qual rispetto s’era persa così buona
occasione, et così felice successo, che dicevano Spagnuoli non
poter esser di meno, che non li riuscisse.
Li medesimi signori Stati attendevano anco, come tuttavia credono che
possi venir qualche risposta intorno a’ Grisoni. Quello
ch’è qui frequenta venir a vedermi, come è stato
anco questa mattina, et sentendo, che ancor non havevo
alcuna cosa è restato malcontento, et par che doppo
haver tentato di nuovo questi signori vedendo che portino ancor
in lungo la risolutione, vogli partire per la Patria; dicendo
che non havendo soccorso da alcuno converranno li buoni
Grisoni accommodarsi alla necessità, o nel perdersi affatto;
o nell’entrar in qualche trattatione con Spagnuoli. Io lo conforto al meglio
che posso, et li metto innanti che l’uno, et l’altro partito sarà
pericolosissimo per la loro libertà.
Le instruttioni per li ambasciatori destinati al re della Gran Bertagna si
vanno facendo, et quelli che devono andare si vanno
mettendo ad ordine; et credo che la partita sarà per la
prossima settimana. Sono contenti delle buone nove che vengono dalle Indie,
della confidenza, che passa tra le nationi, così ferendo li stessi marinari inglesi.
L’Arsen è stato indisposto doi o tre giorni, et forse questo ha ritenuto
che da’ deputati d’Holanda non sia stato presentato ai Stati
Generali, o forse, come parmi, per qualche interesse della Provincia 
--- page 330r---
 di Gheldria, che ha pensiero di proponer uno de’ suoi per
quella ambasciaria. Ma credo, che sarà per la fine di
questa, o della prossima settimana. Gratie etc.
Dall’Haya li 11 ottobre 1621
di vostra Serenità
humilissimo, et devotissimo servitore
Christofforo Suriano

--- page 330v---


--- page 331r---


--- page 331v---
Al serenissimo principe di Venetia
2da
n° 337 comincia 336
