
--- page 060r---
2da
n° 289 comincia 288
Serenissimo Principe
l’ambasciator Digbi, ch’era a Brusseles partì di là mercordì. Venne in
Anversa. Haveva pensiero di arrivar qui; ma ne fu sconsigliato
credo dal signor ambasciator Carleton perché colla prudenza sua haveva
forse compreso, che non sarebbe stato il ben venuto, né il ben veduto.
Ha lasciata voce di partir molto sodisfatto per la sua negotiatione
con li serenissimi arciduchi. Vi è almeno qualche apparenza, poiché
monsignor Trombol l’agente del re della Gran Bertagna,
che ordinariamente risiede a Brusseles partì al partir d’esso
Ambasciatore verso li principi dell’Unione, et verso lo Spinola
a cui sue Altezze hanno spedito anco un suo gentilhuomo per
dirgli, che non passasse più innanti ad alcun attentato.
Il medesimo Trombol in camino da’ ladri è stato svaleggiato; ma
non ha lasciato di passar avanti.
Viene confirmata, come che possi esser seguita la voce, che corse della
tregua con quei principi dalla parte dell’Imperatore per doi mesi;
che lo Spinola rivenghi nei Paesi Bassi con qualche numero di
cavallaria, et che Leopoldo habbi ad haver la regenza dell’
armi nel Palatinato, sperando con esse profittar in ogni modo
o sia con avanzo in quella parte, o di assicurarsi maggiormente
del possesso, et auttorità nella città, et vescovato di Strasburgh.
Non si parla ancor di restitutione del Palationato l’opi-
nione del signor principe Mauritio è, che non seguirà, che
con l’armi alle mani.
Dimani a sera credo che si haveranno qui il re et regina di
Bohemia, se il tempo haverà servito questa sera saranno
a Roterdam per dove è partito hoggi il signor ambasciator Carleton 
--- page 060v---
 et la sua moglie. Et oltre altri che sono in sua compagnia vi
è uno venuto hieri a sera qui d’Inghilterra dalla parte del Re
per trattar et con il Re, et con la Regina, et parmi d’haver cavato
assai dal discorso, che la commissione di lui concordi con quella
del signor ambasciator Carleton di dissuader detti principi dal passar
in Inghilterra, il che se gli porterà non esser hora l’opportunità,
non comportar né la reputatione loro, né il loro interesse,
che si scostino più lungi, et questo è sicuro che in ciò
verseranno gl’ufficii. Di quello seguirà ne starò avvertito
per darne riverente conto a vostra Serenità.
Non hanno questi signori potuto ancor accordar alcuna cosa con l’ambasciator
di Danimarca, non havendo auttorità sufficiente per accordar
di quelle cose che concorrono allo stabilimento di un’aleanza
non sta, che sopra generali, non parla di reciprochi aiuti, né
quali né quanti; mostra ben di conoscer esser questo il dovere,
ma si scusa non haver il potere, et s’ha rimesso a scriver
al suo Re; in tanto però non lascia di trattare. Et a tal
proposito mi disse sua Eccellenza o che farà il re di Danimarca
al presente se l’Alemagna ha fatto tregua; del congiongersi
in guerra con noi non vi veggo l’apparenza, ben ci potrebbe
dar qualche aiuto et mostrò non far gran caso di questa
presente trattatione.
Nel discorso venendo a proposito procurai di cavar dall’Eccellenza sua
se dalli ambasciatori che per queste Provincie sono in Inghilterra era stato
scritto alcuna cosa toccante quel particolar dell’aleanza, et
delle parole espresse da quel Re in questo proposito haveva 
--- page 061r---
 o l’Eccellenza sua o li signori Stati havuta notitia alcuna mi disse di no; così
anco non trovo incontro da alcuna parte.
Havendo fatto saper al capitan Horm la gratia, che vostra Serenità gli haveva
fatta di potersi trattener col stipendio ancor per un anno in
questi paesi mi rescrisse, che havendo doppo l’instanza fattale
fare, et la presentione di quell’utile, che trovava proprio
per servitio di quella serenissima Republica per fabrica di navi, et per altro haveva
disegnato di transferirsi costì; che la gratia non solo non li haveva
fatta suspender la risolutione; ma più tosto eccitatolo ad affrettar
il viaggio per il nuovo accrescimento d’obligo verso quel serenissimo
Dominio pregandomi in tanto, come ha fatto anco in voce
avanti hieri, che fu di render humilissimamente, et riverentissimamente gra-
tie a vostra Serenità. Egli è partito verso Zelanda pigliando
quella stradda per passar a Cales, et così evitar il rancontro
che havesse potuto haver dalla parte di terra.
Sotto li 8 del presente ho fatte lettere di cambio di tredicimilla
quattrocento settantacinque ducati, et dodici grossi alli signori
Latfeur, Calandrini, et Vandermeulen per resto de’ pagamenti
a queste Amiralità pagabili al magnifico Melchior Noirott
in banco. Dall’amiralità di Amsterdam in particolare non
si è potuto cavar la ricevuta per resto che riservata
per la pretensione dei vintimilla fiorini, che col dispaccio di hoggi
otto di doi lettere n° 286 fin 287 haverà qui replicato aggiunto
ne scrissi riverentemente a vostra Serenità. Et doppo m’hanno scritto, dicendo
che lo facevano per avertimine, che haverebbono presi 12 mila
fiorini per hora per sodisfar a quello che doveva sopra la detta 
--- page 061v---
 summa di vintimilla a carico di chi poi fosse stato giudicato
dai signori Stati Generali; et io hoggi riscriverò, che non intendo
che vostra Serenità habbi a risentirne alcun danno né per la summa né
per l’interesse; et del medesimo parlerò di mattina col Presidente
di settimana.
Le scrissi anco quanto havevo inteso de’ pensieri di quelli del
vassello abbruggiato. Mi confermò sempre più, che ciò
potrebbe seguire: onde ogni più viva ragione, et più
fondata sicuratione o sia per scritto, o altrimenti che havesse fatta
l’eccellentissimo Veniero sarà propria per sostentar la ragione di
vostra Serenità. Gratie etc.
Dall’Haya li 12 aprile 1621
di vostra Serenità
humilissimo, et devotissimo servitore
Christofforo Suriano

--- page 064r---


--- page 064v---
Al serenissimo principe di Venetia
2da
n° 289 comincia 288


--- page 062r---
In lettere del secretario Surian dall’Haya de n° 289
Copia di lettera scritta dalli signori dell’amiralità di
Amsterdam
Signore etc.
Havemo scritto alli collegi delle amiralità di Roterdam, et
Hoorn, overo Encusen, et alli medesimi fatta instanza
che si compiaccino tenir, o far tenir li denari, che
la vedova dell’amiral Kercoven da vostra Signoria o dalli capitani
delle loro rispettive repartitioni ancor potrebbe
havere; come ancor noi faremo il medesimo; ma come
che per il primo haveremo bisogno una somma di
dodicimilla fiorini per dar alcun contento ai capitani
et vedove dei capitani morti faremo negotiar la
sudetta summa alla spesa di quello sarà trovato
il dovere. Di che habbiamo trovato buono
avvertir vostra Signoria ne questa servendo per altro etc.
Di Amsterdam a x aprile 1621

--- page 062v---


--- page 063r---


--- page 063v---
Lettera delli signori dell’amiralità
di Amsterdam
nelle 2de n° 289
