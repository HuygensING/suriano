
--- page 076r---
2da
n° 292 comincia 291
Serenissimo Principe
il Re palatino con la consorte fecero l’ingresso suo in questo
luoco mercordì passato. Poi le città delli signori Stati hanno ricevuto
quel più d’honore, che la qualità del Paese, et il natural delle
genti sa fare in una tal occasione. Il signor principe Mauritio
con altri principi, et signori della corte non passò che fino al ponte
a Risuich; ove fu incontrato l’eccellentissimo Trivisano. Furono spesati
questi principi fino a sabbato. Hora da sé fanno le spese
che sono per ducento, et più bocche spesa considerabile in questo
Paese, ove tutte le cose sono a caro prezzo. Dal mercordì a sera
fino al sabbato sempre al desinar, et alla cena sono stati
accompagnati essi principi da alcuni deputati delli signori Stati.
Il signor conte Ernesto Casimiro venne hieri qui di Frisia con
la moglie, et il Principe maggiore figliolo delli detti Re, et
Regina. Molti capi da guerra vanno anco arrivando
et s’aspettano d’Inghilterra la contessa di Betfort, et altre
dame di quella corte, che vengono a salutar particolarmente la
Regina, et forse, che la detta Contessa servirà per repetir
la lettione, che già hanno havuta questi principi a nome
del Re, che non gusterebbe il loro passaggio in quel Regno
questa corte al presente riesce magnifica per la qualità
de’ soggetti; ma compassionevole è lo stato loro per l’
infortunio.
L’Ambasciator inglese dà a questi principi titolo di maestà; tanto
fa quello di Danimarca; ma quello di Francia non
havendo nell’ingresso al Re detto tres illustre Prince 
--- page 076v---
 che vuol dir illustrissimo Principe trattandolo poi sempre nel compli-
mento, et nel corso del ragionamento in lingua francese con
la parola vous, et alla Regina ha dato titolo di madama
seguitando nel parlare della medesima maniera francese. Se n’have-
va prima lasciato intender; ho però saputo, che anco prima
era stato consultato questo negotio, et che si era risoluto di
non ricusar la visita; ma lasciar, che parlasse l’Ambasciator a modo suo.
Io anco ho sodisfatto con questi principi al suo arrivo honorandoli
nel titolo, come hanno fatto gl’ambasciatori d’Inghilterra, et Danimarca
et ognuno li tratta con titolo di maestà, et li stati medesimi lo
fanno. Il Re in particolare mostrò sodisfattione della mia
visita, et disse, che confessava grande obligatione alla Serenità vostra
per l’ottima volontà, che dimostrava a’ suoi interessi.
Se questo titolo bastasse a sollevarlo dall’oppressione nella quale
si attrova sarebbe molto; ma sempre più si va vedendo
che si augumenta il suo male, poiché malissime nuove si hanno
di Alemagna. Con l’ultime lettere Pilzen dicessi essersi reso per
accordo, altrettanto si scrive di Tabor, che ’l conte di
Mansfelt, et il capitan Frinch non siano compresi nell’accordo
che li principi dell’Unione si vadino disunendo, che ’l
marchese di Hanspach, et quello di Bada si erano trovati
il sabbato santo a Magonza col marchese Spinola in
trattatione, che ’l lantgravio di Hassia pareva, che
fosse per cader dall’Unione, che la città di Strasburgh,
et Ulma si fossero accordate coll’Imperatore, che quella di

--- page 077r---
Norimbergh parlamentasse, et in fine, che non si vedeva
ombra, che hora sendo il fine del tempo dell’accordo dell’
Unione fosse per riunirsi. Et scrive uno delli deputati inviati
dalli stati a quei principi, che temevano di esser giunti ai
funerali. A dir la verità hanno tardato assai li signori Stati
ad ispedirli; ma li giacci, che si rincontrorono grandissimi a quel
tempo, et la speranza, che si fosse per diferir la riduttione
di Helbrun causò la dilatione.
Tenta lo Spinola di far questo beneficio alla casa d’Austria
et di Spagna di disunir, et slegar affatto il vincolo de’
protestanti, et nell’accordo, che li detti principi hanno
trattato con esso Spinola viene scritto haver essi lasciato
fuori il Palatinato, che l’Imperatore vogli sia tenuto per
sequestrato, et che ’l Re palatino doverà ceder per lui, et per
li posteri suoi tutte le pretensioni sopra il regno di
Bohemia, et parla anco che sia per spogliarlo dell’
elettorato, et investirne Baviera, che ricusa. Tutte
sono nuove, che apportano qui all’universale gran scontento
et si ben pare esser fra questi emergenti lontana
l’appartenenza di rimetter in piedi una sì grave, et grande
macchina di cose sconcertate non apparendo il fonda-
mento essentiale che la possi o postare, o sostenere. Tuttavia vi sono di quelli, che sperano ancora, che seguendo
l’Unione già in trattatione tra li principi della Bassa Sassonia;
et che il re della Gran Bertagna, vedendo quello di Danimarca 
--- page 077v---
 capo di detta Unione già risoluto si possi anc’egli risolver, et
rimetter così di nuovo in piedi il negotio con speranza di tirarne
qualche profitto.
Ancorché venga scritto, che ’l marchese Spinola sia per ritornarsene
in Brabant; viene nondimeno tenuto per fermo, che vorrà
prima stabilir tutto quello, che si è proposto, ch’è in particolare
la disunione de’ principi di Alemagna et in maniera, che mai
più si possi rimetter in piedi.
Sono già dieci giorni passati dalla spiratione della tregua et di mo-
tivo di hostilità non si è intesa gran cosa solo che dalla fortezza
dell’Esclusa siano state tirate alcune canonate nel forte di
San Dona fabricato non sono molti anni da’ serenissimi arciduchi,
et da quello nell’Esclusa; ma non s’è inteso di vantaggio
li vasselli di questi signori sono all’ancora nanti li porti di
Doncherchen, Niuport, et altri non permettendo che esca
alcun vassello dalle spiaggie, che non sia riconosciuto.
Motivi però di hostilità non si si sentono, tenendosi quieti dalla
parte dei serenissimi arciduchi nelle guarnigioni, et viene anco
interpretato, che ciò segua per accommodar, et assodar ben
le cose di Alemagna a fine di non haver a risentir doi colpi
in un medesimo tempo. Par che fra tre giorni spiri l’ordine
che hanno dato sue Altezze a tutti li loro capi di guerra di non
muoversi, ma si crede sarà prorogato; in tanto però
l’arme spagnuole si sono ridotte in buon numero verso
le frontiere della Fiandra, facendo quivi un buon ammasso 
--- page 078r---
 di genti, sendo quella parte la più pericolosa; et mantengono
continue guardie alle diche, o argini dubitando che siano
tagliati da quelli di qua.
Tanto dalla parte di Brabant, che da questa fra popoli non
corre altra voce che di speranza di tregua, o di pace.
Vogliono alcuni, che sottomano se ne tratti; ma non si scuopre
et pare che non possi esservene apparenza mentre è necessario
che simil ufficii capitino all’assemblea, che vuol inferire
che in bocca di molti non potrebbe star celato. Il vedersi
che ognuno sta su i suoi limiti, il non sentirsi venir quelle
soddisfattioni, che di qua si desiderano dalla Francia, et dall’
Inghilterra, che quelle doi corone non parlino di rinovar la
aleanza, et altre simil cose fanno persuader ai popoli che
non possi seguir altrimenti che accordo di quiete. Dal signor principe
d’Oranges, et dal conte Ernesto Casimiro non ho saputo cavar
altro che dubietà, et perplessità; et si è in sospetto anco
che li re di Francia, et Inghilterra siano d’accordo per
contrattar la tregua. Questo signor Ambasciator inglese si è lasciato
uscire, che sendo stata fatta l’aleanza tra sua Maestà et questa
Republica per la manutentione della tregua allhora, ch’ella
fu conclusa; questa spirata se si havesse ad entrar in
guerra bisognerebbe entrar tutto altramente in nuovo trattato
di aleanza; che qua però se ne doverebbe trattare. Questo communicato con sua Eccellenza in discorso mi disse. Se vi è questo
pensiero senza dubio il re d’Inghilterra vuol la tregua; et lo 
--- page 078v---
 disse con qualche senso. Non si può ancor penetrare a che tendi
propriamente, et inclini l’animo di questo Principe continua
il concetto, ch’egli per il suo interesse, et per le ragioni addotte
altre volte non habbi l’animo alieno dalla tregua. Colla
stagione che si avanza, col crescer dell’herbe, et con gl’altri
accidenti, che possono succeder da mo’ innanti si doverà presto
venir in chiaro di quello, che n’habbi a seguire.
Sono state ultimamente ristampate doi lettere, che scrisse il signor principe
Mauritio alle città di Holanda; et di Northolandia quando
si trattava nel 1608 del far la tregua, nelle quali sono
addotte le ragioni perché non si dovesse assentirvi. Si vende
publicamente a quel fine; può questo esser molto meglio penetrato
dalla prudenza della Serenità vostra che detto da me.
Qui s’è intesa la morte del re di Spagna, che non dà però speranza di alcuna alteratione.
Terminato il processo delli cinque prigionieri imputati di haver
contrattato con Spagnoli, et convinti, che volessero dar la piazza
di Tiel nelle loro mani; et commodità insieme di poter passar
la Mosa, et il Wal si publicò venerdì la sententia, che tre ne
fossero dicapitati, come seguì sabbato con la confiscatione
de’ beni; et doi che sono stati complici sì, ma propalatori
della tradittione saranno liberati. Il maneggio fu cominciato
quattro anni avanti il far della tregua, et non succedi
per qualche sospetto che fece munir quella piazza, et
riuscir vano il disegno senza scoprirsi per allhora le persone
et già un anno, et mezo poco più rinovato il concerto per
questi infelici, sendone stati avvertiti li signori Stati, confronti 
--- page 079r---
 colli complici nel delitto hanno finita miserabilmente la vita.
Tutti erano catholici; non si è però voluto permetterli la visita
ultima di qualche sacerdote prima di andar al patibolo. Gratie etc.
Dall’Haya li 19 aprile 1621
di vostra Serenità
humilissimo, et devotissimo servitore
Christofforo Suriano

--- page 079v---
Al serenissimo principe di Venetia
2da
n° 292 comincia 291
