
--- page 318r---
Prima
n° 334 fin 335
Serenissimo Principe
nel fine delle mie lettere seconde d’hoggi otto significai riverentemente alla Serenità vostra
che ’l negotio dell’ambasciatoria per costì era stato preso per mano. Fu ventilato
di nuovo dalla Congregazione di Holanda sopra ’l soggetto, che vi poteva
esser destinato, mentre non era stimato a proposito né per l’interesse, né
per il servitio di questi Stati, che ne’ presenti tempi monsieur di Lan-
garach fosse levato di Francia. Né ha valso alcun nuovo tentativo
per persuader il contrario, onde doppo iscusatosi monsieur
Bucorst tutti li congregati, da un solo voto in poi, concorsero nella
persona del signor cavalier Arsen. Egli si sforzò di escusarsene particolarmente
coll’ambasceria d’Inghilterra adducendo molte ragioni publiche, et particolari;
o almeno d’esser iscusato dal viaggio d’Inghilterra. Quei signori non
volsero admetterle; ma dissero, che benissimo poteva far et l’uno, et
l’altro servitio, che quello d’Inghilterra non haverebbe durato che doi
mesi o poco più, et che poi allhora sarebbe stato in tempo di
far il viaggio per Venetia. La nominatione di questo soggetto,
che seguì venerdì a sera riuscì fuori d’ogni espettatione
all’universale. Molti vogliono, che non sia per accommodarsi ad
accettar la carica. Altri però tengono, che l’accetterà a’ fine di
alontanarsi per qualche spatio di tempo con honore, et con ripu-
tatione dall’invidia, et dall’emulatione. Sendo io sabbato in
carrozza colla signora principessa di Portugallo nanti la porta della
casa di lui, doppo c’hebbe complito con detta signora si voltò a me
et disse, io sono nominato per ambasciator a Venetia. Io risposi
che n’havevo inteso qualche cosa, et che sarei venuto a vederlo.
Fui hieri seco, et dissi, che sentivo contento di questa nominatione
et più l’haverei sentito della confermatione, che ne farebbono li
signori Stati Generali, assicurandomi, che ’l suo nome sarebbe stato 
--- page 318v---
 sentito con gusto da vostra Serenità, et dalle Signorie vostre eccellentissime. Egli disse, che non dubitava
punto, che la persona sua sarebbe stata ben veduta, come ne haveva
l’anno passato havuti segni troppo evidenti, et manifesti; ma
non vedeva come questo potesse esser tanto per esser destinato ad
altro servitio, quanto per la qualità del viaggio più a lui difficile
che a qual si sia altro per li suoi rispetti particolari, et publici ancora.
Andar per mare già mai si sarebbe potuto accommodare; andar
per terra non vi vedeva stradda; che potendolo fare questa
sarebbe stata una delle più accette, et dolci commissioni, che potesse
havere; et niuna cosa li sarebbe riuscita più cara
né più grata, ch’esser ministro di questi signori appresso la Serenità vostra.
Ma che sperava, che li signori Stati haverebbono avvisato sopra ciò
et fatta elettione d’altro soggetto. Mi ha detto il signor ambasciator d’Inghilterra
che a lui anco haveva fatte di tali considerationi, et rappresentati diversi
particolari interessi, haver figliuole da marito, et altri impedimenti,
et con altri ha usati dei medesimi concetti, che con tutto ciò si haveva
informato con lui di molte cose. Non è però chi possi ancor
assicurare se ricuserà alla confermatione, che facessero di lui li
signori Stati. Fino a questa mattina non era stato portato dalli depu-
tati della provincia di Holanda il suo nome all’assemblea
di sue Eccellenze ma non doverà tardarsi molto mentr’egli si mette ad
ordine per partir fra quindeci giorni in circa per Inghilterra. Di
quello seguirà ne darò riverente conto alla Serenità vostra.
Di Zelanda si aspetta ancor la nominatione del terzo ambasciatore a
nome di quella Provincia per Inghilterra.
Pensavano li signori Stati non haver maggiormente a travagliare, che sopra
il negotio in disputa tra le Compagnie dell’Indie Orientali 
--- page 319r---
 dell’una, et l’altra Natione; onde accortosene il signor ambasciator Carleton
venerdì mattina fu in audienza, et espresse chiaramente alli signori
Stati, che si haveva a trattar anco delle cose restate in sospeso
mi ha detto il medesimo signor Ambasciatore che ha scoperto nell’Arsen doppo
haver intesa la propositione gran volontà di scaricarsi dal peso
che li par grave di dover haver negotii fastidiosi, et troppo
noiosi per mano, dubitando non riportar quell’honore, che da
un solo si presuponeva; ma che il suo fine era di girar il
mondo con concetti di guerre di accommodamenti de’ negotii; et simil altre facende stimate da lui più degne che una
pescaria di aringhe o di balene, o misure di panni, o valutate
di monete.
Come la persona del cavalier Arsen ha sodisfatto al signor ambasciator Carleton pro-
mettendosi il buon essito spetialmente per la trattatione del negotio dell’
Indie, sicuro che questo haverebbe rifiutata la carica quando
non havesse havuto pensiero di riportarne il merito; così del
basso borgomastro d’Amsterdam non ne resta sodisfatto, come
che è uno delli aministratori della Compagnia interessato tanto
per il generale, che per il suo particolare, et che potrebbe nel negotio
attraversar, o dificultar qualche buona risolutione. Non
l’ha detto espressamente nell’assemblea, ma tanto c’ha bastato
ad esser inteso.
Questo signor ambasciator di Francia per ordine del suo Re fu mercordì appresso
questi signori, et con termine indicativo della buona mente di sua Maestà
christianissima, ma espressivo della sua intentione disse, che li avvertiva
a prohibir ai loro traficanti di non haver comercio con
quelli della Rocella, o con altri sudditi, che portino l’armi contra 
--- page 319v---
 di lei perché incontrati dalli ministri di sua Maestà non potranno esser tolerati
ma saranno trattati come nemici, et per tanto per evitar questo
inconveniente li pregava a dar buoni ordini in questo propo-
sito. Dimandò la risposta a questa espositione, et accennò dell’
altra sopra la precedente, che non haveva ancor havuta.
Tentorono li signori Stati di divertir la partenza degl’interessati
mercanti, et l’Ambasciatore li fece trattenere, ma non se li portando
più di quello havevano fatto per avanti restorono nella prima
risolutione, et sono partiti per condursi alla corte per ricever
dal Re suffraggio, et lettere di represaglia. Gratie etc.
Dall’Haya li 4 ottobre 1621
di vostra Serenità
humilissimo, et devotissimo servitore
Christofforo Suriano

--- page 322r---


--- page 322v---
Al serenissimo principe di Venetia
prima
n° 334 fin 335
