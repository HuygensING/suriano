
--- page 241r---
2da
n° 322 comincia 321
Serenissimo Principe
conforme al concertato coll’ambasciator di Danimarca nel trattato dell’
aleanza fatto qualche settimane sono, come humilmente a suo
tempo ne diedi parte a vostra Serenità quella Maestà ha fatto intender
a questi signori che per stabilir tutte le cose potevano mandar loro
ambasciatori a Brem, che là si sarebbono trovati li suoi per stipular
et sottoscriver li capitoli dell’aleanza con aggiunta di quello
di più, che fosse stato trovato buono per servitio dell’uno
et degl’altri. Hanno per tanto risoluto deputarvi tre
del numero di quelli, che hanno negotiato qui
col detto Ambasciatore. Uno è il borgomastro Pavoni d’Amsterdam
per Holanda, per Frisia il Lilclama che vostra Serenità elesse suo
cavalliere, et il terzo uno di Ourisel. Hoggi s’è fatta
la dicchiaratione, et doveranno partir presto alla volta
di Brem con quelle instruttioni, che saranno trovate
proprie per stringer nelle presenti congionture maggiormente
l’unione, et indur quella Maestà ad essistenze reali, et che
possino profitar a queste Provincie tanto per il comercio,
che per la soprastante guerra.
Anco per Inghilterra doveranno pensar di far ispeditione mentre sen-
tono che le querele del Re non cessano contra l’operatione
di quelle di questa Natione contra li suoi sudditi anco
su l’accordo stabilito. Li signori Stati hanno havuto che far
assai ad indur quelli della Compagnia dell’Indie Orientali
a contentarsi di mandar commissarii a Londra, in fine
hanno pur spuntato nel far che se ne contentino. Di che
con particolar gusto me ne diede parte l’eccellentissimo signor ambasciator Carleton.

--- page 241v---
Hora si doverà pensar per devenir alla nominatione dei soggetti
che doveranno andar sotto l’auttorità dei signori Stati ma saranno
pagati dalla Compagnia delle dette Indie Orientali. Et doveranno
questi procurar di adolcir l’animo di quella Maestà con ogni
più modesto termine, et spetialmente per quello che può occorrer
nell’iminente pericolo, che da tante armi de’ Spagnuoli li viene
minacciato in questi paesi.
Come ho riverentemente scritto nell’altre mie gl’avvisi vengono qui
di Brabant, che li Spagnuoli voglino uscir in campagna,
in tanto le hostilità vanno seguendo senza vedersi ripiego di
accommodarsi. Per tanto li signori Stati hanno ordinato per
mercordì prossimo una preghiera generale in tutte le chiese
di queste Provincie, et qui aggiunta mando la translatione
dell’ordine pubblicato per quelli dell’Eccellenze vostre illustrissime che havessero
gusto di vederlo.
Quella dama non è più tornata di Brusselles, è vero che sendovi
arrivata in tempo, che stava moribondo l’Arciduca non
poteva far altro; ma ella non può valere. Uno venuto
già per parte del marchese Spinola per le represaglie si trattiene qui, et
si è lasciato uscir con qualcheduno per attender se li venisse
alcuna commissione di trattare; ma meno si crede
ch’egli haverà cosa che vaglia.
Sono stati avvisati questi signori esser il re di Spagna stato essortato
alla quiete principalmente in questi Paesi Bassi, sendosegli fatti
constar la spesa gravissima che negl’anni passati haveva
portata la guerra; rimostrandoli che ricominciandola 
--- page 242r---
 non haverebbe havuto manco denari per sostenersi. Si fa congie-
tura da questo, dalle gravi spese sostenute in Alemagna, da
quelle che fa in Valtelina, et altrove, che il re di Spagna
sia essausto, et che il star tanto senza uscir alla campagna non
servi ad altro che per tenir in freno questi signori, farli spender,
et esso evitar le maggiori spese, che porta seco il marchiar
delle armate. Tuttavia non si ne fidano. Et fano hora conto
di haver in piedi più di sessanta milla fanti. Le sei compagnie
venute di Alemagna, che sono ultimamente arrivate, sono tutte
compite di 300 fanti l’una di bellissima gente.
Viene scritto di Brabant, che già l’ambasciator di Spagna habbi cominciato
a metter mano sopra le finanze, et valersi dell’auttorità come
direttore; et che questo sia contra cuore del marchese Spinola del quale
ci è avviso, che sia caduto in qualche indispositione. Si lascia
però veder ogni giorno, ma non ha tutta la sua compita
sanità. Dicono, che si mostri melanconico; ma viene
interpretato, che lo facci per mostrar il suo poco gusto doppo
la morte dell’Arciduca, et per avantaggiarsi ne’ suoi interessi.
S’è havuto qui per più mani di lettere la confermatione della morte
del conte di Buquoi, che in Brusseles non solo dalla sua casa
ma da tutta la corte è stata risentita grandemente per la perdita
di così bravo soldato. Dicono che ad un conte di
Liechtestein, et al baron di Diefenbach sia stata transmessa
la carica dell’armi della Maestà sua cesarea pro interim, ma
come diversi ambidoi d’humore malamente siano per accordarsi
insieme. Vostra Serenità deve da Viena haver maggiori particolari et 
--- page 242v---
 anco se sia vero, che ’l conte di Tilli sia in predicamento per haver dall’Imperatore
quel generalato sendo anc’egli come Buquoi di natione valone
ma che il duca di Baviera malamente lo lascierà partir da
lui. Così viene scritto di Colonia alli signori Stati.
Vene la passata settimana avviso alle loro Eccellenze d’un abbattimento
seguito tra le genti del medesimo Tilli, et quelle del conte di
Mansfelt, et hoggi con lettere pur di Colonia de’ 27 del passato
si conferma, che dalla parte de’ Bavari ne siano morti più
di 800, et principalmente il colonello Bür, et altri capitani
tanto d’infanteria, che di cavallaria. Di più che li officiali
dell’una, et l’altra armata giontisi insieme habbino accordato
il quartiere, et che sia stato accordato dal conte di Mans-
felt una suspension d’armi per quattro giorni, et questo
seguì a’ 18 del passato.
Aggiungono le medesime lettere, che transportandosi il cadavero del
colonnello Bür con un convoi di 30 cavalli verso Wirtzbur-
gh una lega di là eran stati surpresi da doi cornette di cavalleria
et 100 moschetieri delle genti di Mansfelt, li quali haveno
condotto tutto il detto convoi prigioniero con represaglia di
tutto ciò, che havevano seco.
Del seguito del conte di Mansfelt, o delle sue genti n’è stato avvisato
questo Re palatino, et me lo ha detto il conte di Solms suo
maggiordomo maggiore. Dicendomi in oltre, che esso Mansfelt
era stato necessitato uscir de’ suoi quartieri mentre quello
di Tilli col grosso del suo essercito si avanzava verso la sua
banda, et temendo di esser supreso, et di convenir abandonar 
--- page 243r---
 il posto nel qual era assai disavantaggioso quando fosse stato attaccato
risolvé la sortita, et ha havuta buona fortuna, che ’l rincontro
gli è andato bene. Altrimenti non haveva ordine d’uscir del Palatinato.
Viene laudato il valore, et la felicità del detto Cavalliere da sua
Eccellenza, et da altri, ma non si sa comprender che possi senza
denari, o almen con pochi mantenersi, né può far altro
che lasciar devastar, et ruinar il Paese senza profitto né
del Re, né suo, né de’ soldati medesimi.
Fino alli xi del passato m’ha detto il signor conte di Solms
che haveva da 14 mila combatenti insieme, senza altri tre, o
quattro milla fanti, che aspettava. la cavallaria sola era
vinti otto compagnie. Non si vede come possi sussister, et si
dubita grandemente che possi avenir qualche accidente
di pericolosa consequenza.
Non ho scoperto nel Conte sudetto gran gusto de’ progressi né di
Gabor, né del marchese di Iegherdorf; et nel discorso è
uscito a dirmi, che ’l Re stava perplesso grandemente non sapendo
quello havesse a fare. Perché dall’un canto abandonandosi
col trattato di accordo, che potesse far l’ambasciatore Dighbi coll’
Imperatore veniva ad offender Bethelem Gabor con chi haveva
aleanza, et promessa di star unito seco, il quale havendo
prospera la fortuna potrebbe avanzarsi all’occupa-
tione della Bohemia, et venir confinante all’Alto Pala-
tinato, onde offeso potrebbe causarli qualche molestia
et inquietudine nel proprio Stato. Se teniva con lui
offendeva il re d’Inghilterra, et rompendo il trattato sarebbe 
--- page 243v---
 restato bersaglio alla fortuna, onde soggiunse ha ben sua Maestà che
pensar assai, trattandosi del sommo di tutto, né sa ancor quello
habbi a risolver. Tali concetti proferì con non poca passione
qualcheduno dei signori Stati con chi mi è occorso ragionar di queste nuove
m’ha detto in proposito del Re, che è parso poco prudente
consiglio quello, ch’è stato dato a sua Maestà di ritirarsi qui, che
doveva ben, se voleva, mandar la moglie; ma egli tenirsi vicino
a quella parte dove havesse potuto dar cuore a quelli che
correvano con lui la fortuna.
S’è havuto avviso, che l’assedio di Tabor si sia levato, et che hora
resti libero alla devotione di sua Maestà ma compiangono la misera
perdita di Pilzen. Par a questi Alemani, che la fortuna
muti faccia, et si mostri arider alla parte del Re, ma non
havendo mano fornita di effettiva assistenza per pigliarla
bisogna, che si accommodino alla necessità.
Sono avvisi continuati qui, che per quest’anno il serenissimo di Sassonia
non sia per far levate, anzi che habbi licentiate molte delle genti
che haveva havute in servitio. Ancor non era stato
a Wolfenbutel, né si sapeva quando dovessero quei principi
della Bassa Sassonia abboccarsi insieme; né si pentrava, che
havessero a trattar cosa di momento.
Il re di Danimarca non si muove dal suo posto tenendosi all’intorno
di Holstein, et di Brem, et Ambrugh, et mi è stato detto
che dalla convocatione del Capitolo sia stata sua Maestà
contentata della sopravivenza per l’Arcivescovato nella
persona del figliolo. Ha fatto i fatti suoi, se anco questo ho 
--- page 248r---
 vero, come viene affermato, ma lo saprò meglio. E questi signori
saranno stati causa havendolo eccitato ad armarsi, se ben
fu per assister ai principi dell’Unione nel Palatinato. Onde
seguita la discussione è restato mastro della campagna ne’ confini
del proprio territorio, et delle sue pretensioni.
Mando qui aggiunta alla Serenità vostra la translatione della lettera, che la serenissima
Infanta ha scritto alli stati di Brabant, simile sarà quella
scritta anco all’altre provincie, della quale ne ha fatta parte
il signor principe d’Oranges. Viene confirmato, che tutti gl’ordini
escono in nome del re Filippo, et che ella fermi con queste
parol por mandado del Rey mi señor, yo Primo Isabel etc.
Sarà con queste la replicata delle lettere mie d’hoggi otto n° 319 fin
320 con la copia chiamate nelle seconde. Gratie etc.
Dall’Haya li 2 agosto 1621
di vostra Serenità
humilissimo et devotissimo servitore
Christofforo Suriano

--- page 248v---
Al serenissimo principe di Venetia etc.
2da
n° 322 comincia 321

--- page 244r---
Ordinatione generale per preghiere
Li Stati Generali etc.
Poiché con nostro dispiacere siamo caduti in una pubblica guerra coll’inimico
et che ’l medesimo inimico è già pronto con un’armata straordinaria tanto di genti
da cavallo, che da piedi, et ben tosto è per marchiare per impiegar il
suo disegno contra questi Paesi Uniti a fine di privarli della sua
sovranità dritti, libertà, et privilegii, et anco il suo ben esser
il comercio, il trafico, et negotiatione tanto per mare, che per terra
et ridur di nuovo gl’istessi non solamente sotto le forze spagnuole, et
sotto il medesimo tiranico, et servil governo; ma principalmente per privarli
del vero christiano servitio di Dio, et essercitio della religione riformata
et in luoco di esso rimetter le sue superstitioni, idololatria, et inquisitioni
spagnuole; et in somma spogliar guastar, et rovinar intieramente
queste Provincie Unite; et sendo risoluti di far testa all’inimico
rincontrarlo, et impedir con la gratia di Dio il suo disegno, et do-
vendo anco sua Eccellenza quanto più presto mettersi in campagna con un
sufficiente essercito di genti da cavallo, et da piedi, et con tutte le
cose, che si richiedono; habbiamo per tanto necessariamente risoluto
di prescriver, et commandar un general digiuno, et giorno di
preghiera in tutte le Provincie Unite dei Paesi Bassi per dimani in
tre settimane, che sarà a’ 4 d’agosto prossimo stil nuovo, per
pregar il signor Dio omnipotente con ardore, et di tutto cuore
che si compiaccia per gratia sua divertir l’ira sua, et la sua colera
da questi paesi, et guardarli con occhio di pietà per romper, et di-
vertir il cattivo, et empio disegno dell’inimico con render nulle
le sue forze a fine che non apportino danno a questi paesi
ma al contrario sia il medesimo nemico col buon governo, et direttione
di sua Eccellenza forzato lasciar le sue intraprese, et il suo disegno,
onde possino così questi Paesi Bassi Uniti restar guardati, et
conservati nel vero servitio di Dio, sovranità, libertà, dritti,
et privilegii, et anco nel buon esser suo, nel negotio et nel trafico
come sono stati (lodato Iddio) fino al presente, et questa è la
nostra amorevole, et affettuosa instanza, et volontà.
Deliberata a’ 20 luglio 1621 pubblicata nell’Haya a’ 30 detto, et
conformemente in tutte le provincie in questo medesimo giorno.

--- page 244v---


--- page 247r---


--- page 247v---
Ordinatione generale per preghiere
nelle 2de n° 322

--- page 245r---
Translato della lettera scritta dalla serenissima Infanta ai Stati di
Brabant
Isabella, Clara, Eugenia per la gratia di Dio Infanta di Spagna
Reverendissimi, reverendi padri in Dio, nobili carissimi, et ben amati. Poiché ha
piacciuto a Dio di disponer il giorno di hieri di monsignor nostro carissimo
et amatissimo sposo il serenissimo arciduca Alberto, la cui anima noi
raccommandiamo assai alle vostre devote, et buone preghiere de-
bite all’affetione, colla quale sua Altezza vi ha così ben accolti, et
abbracciati. Noi habbiamo fatto saper a quelli del Consi-
glio di Stato ragunati a tal effetto la nostra buona intentione
sopra le lettere patenti del Re mio signore, et nipote, dalle quali si
vede essersi sua Maestà confermata alla risolutione del defonto
re Filippo terzo di questo nome nostro honoratissimo signore et fratello
(che Dio assolvi) della rimessa fatta nelle mani nostre della
regenza, et governo di questi paesi di qua per il tempo della
nostra vita nel caso al presente sopravenuto della nostra sopra-
vivenza alla sudetta Altezza, che sia in gloria. Di che noi habbiamo
voluto avvertirvene col mezo delle presenti, et insieme
essortarvi alla continuatione del buono, et lodevol debito
di obedienza, et fedeltà, che voi havete sempre fatta
constare verso il servitio delli vostri principi al più grand’
avantaggio dell’honor di Dio, bene, et riposo di detti paesi
la conservatione, et prosperità dei quali ci sarà sempre
a cuore, et gl’apportaremo volontieri li favorevoli effetti,
che voi havete della buona inclinatione nostra et dell’amor
naturale verso di voi; et Dio vi habbi reverendissimi, reverendi padri in
Dio nobili carissimi, et ben amati nella sua santa guar-
dia. Di Brusseles a’ 14 luglio 1621
La soprascritta era
Alli reverendissimi reverendi padri in Dio nobili carissimi
et ben amati li prelati, nobili et deputati
delle 4 città capitali di Brabant, che rap-
presentavano li Stati di detti Paesi Bassi o a loro
deputati.
Sottoscritta
Isabella et più basso
Verreyken

--- page 245v---


--- page 246r---


--- page 246v---
2
Lettera della serenissima Infanta
ai stati di Brabant
nelle 2de n° 322
