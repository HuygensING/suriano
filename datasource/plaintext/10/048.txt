
--- page 237r---
Prima
n° 321 fin 322
Serenissimo Principe
l’ultimo ordinario d’Italia mi porta doi lettere della Serenità vostra de’ x del
passato. In una colla risposta data alli ambasciatori del principe
Bethelem Gabor ho l’informatione per sapermi regolar nel sostener
il proprio di quello, che hanno trattato con lei, di che mi valerò
all’occasione, che si potesse rappresentare. Né d’altro sin qui sono
stato interpellato, che di saper s’erano ancora detti ambasciatori
partiti di Venetia. Ben precedentemente havevo presentito esser
uscito dalla bocca di questo Re, et da alcuno della sua corte, che
non credeva, che la Serenità vostra facesse altra risposta che generale,
et di complimento. Nell’altra lettera veggo la serie di
ciò che passa intorno il negotio della Valtelina l’impressione
è qui in tutti, che dicano quanto si vogliano Spagnuoli non
abandoneranno se non forzati quel posto troppo commodo per
li suoi fini. Al qual proposito non lascierò di dir a vostra Serenità
ciò che ultimamente mi ha di nuovo scritto il Pasini, et è che
al presidente Dolè dalla corte a Brusseles sia stato ispedito
l’ordine, che già fu segnato dal serenissimo Alberto, che dovesse
trattenersi là, et accomplir agl’ordini datigli, né preten-
desse altro che esser suo ambasciatore, et che se dalli altri mi-
nistri fosse fatta alcuna instanza di aggiunger all’accor-
dato alcuna cosa nel particolar della religione dovesse
coadiuvar anc’egli il negotio; ma nel resto non promovesse
difficoltà, tale sendo la mente di sua Maestà catholica et a fine
che la morte di quel Principe non apportasse qualche
impedimento a quella restitutione ha ottenuto l’Ambasciator
francese della serenissima Infanta ispeditione d’altro corriero

--- page 237v---
Col quale ella conferma lo stesso, che precedentemente il serenissimo Alberto
haveva commandato; et era partito con diligenza. In questo si è
adoperato anco il secretario del Pontefice spronato, et eccitato da nuovo
dal medesimo Pasini, il quale pregava Iddio, che seguisse, et che
sotto non vi fosse qualche altro ordine pregiudiciale secondo il
costume; così anc’io lo prego. Non mancarò ne’ congressi
valermi delli avvertimenti prudentissimi di vostra Serenità tanto in
questo particolare, che nella voce dell’uscita in mare del signor prin-
cipe Filiberto per avantaggiar gl’interessi della Serenità vostra,
come appunto questo mi è occorso di fare col signor principe
Mauritio, che in uscendo di casa ho rincontrato, il qual inconti-
nente, che mi vide venendomi all’incontro mi addimandò.
Quello si faceva della Valtelina, et io mi valsi di quei concetti,
che stimai proprii per rimostrarle il pregiudicio, che tentavano
Spagnuoli apportar a quel negotio, et la poca speranza,
che si haveva della restitutione di quella vale. Mi rispose sua Eccellenza
che non credeva mai la restitutione; o seguendo sarebbe molto
tarda, et con lor vantaggio se non là in qualche altra parte.
Entrò poi a dirmi, che Spagnuoli mostravano apparenza di qua
di voler uscir in campagna, sentendosi, che facevano delle
preparationi assai, et particolarmente havevano inviate qualche
artiglierie a Mastricht oltre altre precedentemente ispedi-
tevi. Et il Pasini mi conferma anc’egli nelle lettere sue
che si facevano gran preparationi per sortita, et si macinavano
molti formenti in Mastricht per far pane: con tutto ciò il signor Principe non
mi seppe affermare quando Spagnuoli fossero risoluti di sortir 
--- page 238r---
 col grosso dell’armata in campagna; aggiungendo siamo in agosto
come sino alla metà di questo mese non esca il Marchese non so
quando vogli uscire, può esser, che non vi siano denari. È ben
vero disse poi, che anco che fossimo in campagna non so se vi
si potessimo tenere (questo è per le pioggie, che si può dir
da doi mesi in qua che continuano con danno delle biade
et d’ogn’altro frutto della terra in diverse parti di queste
Provincie). Continuò sua Eccellenza noi siamo pronti, habbiamo
genti, et tante, che potremo far del male all’inimico
né stano otiose al presente havendo l’ordine non altrimenti
che in guerra aperta facendo prigionieri et altre hostilità,
come fa anco l’inimico. Quello, che ci manca è il denaro
et habbiamo bisogno dei buoni amici, et particolarmente della serenissima
Republica. Li signori Stati le hanno scritto per haver l’assistenza
per trattener parte di queste truppe; così potremo conser-
varsi. Io risposi a sua Eccellenza, che havevo inteso, ch’era stato
scritto; né lasciai destramente di andarle toccando la
necessità, che vostra Serenità haveva di esser in spesar le genti,
ch’ella haveva in piedi, quelle, che haveva convenute man-
dar ai suoi confini per evitar la mala volontà, che mostra-
vano Spagnuoli verso di lei, et simil altre cose; et ella
rispose la Republica coll’assistenza, che darà a noi
divertirà senz’altro, che Spagnuoli non attenteranno alcuna
cosa contra di lei. Io stimai bene non passar più avanti
ma lasciarla nel suo concetto. Fin qui havevo
scritte le presenti quando fui avvertito, che veniva 
--- page 238v---
 a me monsignor Bucorst quello ch’è stato in Francia straordinario.
Entrato mi disse, che veniva a nome dei signori Stati per pregarmi
d’inviar colle mie le lettere dell’Eccellenze loro per vostra Serenità, et perché
l’accompagnassi con affettuosa raccommandatione, et in conformità
del contenuto di esse mi aggiunse, che sue Eccellenze haverebbono
ben voluto, che l’ufficio fosse stato più tosto portato da un
ambasciatore, che dalle lettere, ma che la qualità dei affari, et
la constitutione del Governo non l’havevano fin hora permesso et per
tanto se ne iscusavano: aggiungendo che ben presto si sarebbe
venuto all’elettione, et teneva per certo fra dieci o dodici giorni.
Io dissi, che non potevo di meno di non sodisfar al desiderio delli
eccellentissimi signori Stati, et che haverei mandato le lettere, dicendo non
mi restar a dirle di più di quello che quando fu a me
l’altra volta con il deputato di Zelanda li havevo detto
né lasciai però di accennar anco ad esso le gelosie, et le
spese che haveva vostra Serenità, et quanto all’iscusa, et per
l’elettione dell’ambasciatore che tutto haverei significato a vostra Serenità.
Mi diede copia delle medesime lettere delle quali ho fatta la
translatione, che sarà qui aggiunta. Hora attenderò quello
si compiacerà ch’io rispondi a sodisfattione di questi signori
che per quanto si vede han fatto capitale sopra l’assistenza
di lei. Et anco il signor principe d’Oranges a questo proposito
mi disse, che le truppe levate in Alemagna erano state
levate con questo presuposito di esser intertenuto delli 50 mila
fiorini per mese, che dovevano venir da vostra Serenità. Quanto
all’Ambasciatore per la sua elettione ha parlato Bucorst con 
--- page 239r---
 tanta asseveranza di creder, che in dieci, o dodici giorni si fareb-
be, che parmi di potermi prometter, che non siano per tardar
molto più. Et particolarmente ha parlato della persona di
monsignor di Langarach in forma, che se ben se li facesse
qualche contrasto, in ogni modo finalmente si spunterebbe nella
sua persona. Ho inteso dal fratel suo, ch’esso se contentarà
di esser eletto, et con ragione per il dubio, che può havere
di esser richiamato di Francia, et venendo qui esser senza
carica, et senza alcuna dignità tanto parmi, che se li sia
minacciato. Di quello seguirà ne darò riverente conto
alla Serenità vostra dalla cui benignità starò attendendo con
desiderio il sollievo di che l’ho pregata, come faccio
anco al presente con ogni humiltà per esser doppo cinque
anni, che forniranno a’ 12 del presente libero da questa
residenza. Resterà in ogni modo sempre pronta la
devota volontà mia verso il servitio di quella serenissima
Republica per la quale spenderò me stesso fino all’ultimo
spirito. Gratie etc.
Dall’Haya li 2 agosto 1621
di vostra Serenità
humilissimo, et devotissimo servitore
Christofforo Suriano

--- page 239v---


--- page 240r---


--- page 240v---
Al serenissimo principe di Venetia
prima
n° 321 fin 322

