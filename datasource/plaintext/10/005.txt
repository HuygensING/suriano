
--- page 017r---
Prima
n° 280 fin 281
Serenissimo Principe
non sentendosi in queste parti, che preparationi d’armi dal
canto de’ Spagnuoli senza sapersi il fine, o dove le habbino
ad impiegare; et parendo, che fatti già assai forti in Alemagna
et tanto, che potrebbe apparentemente credersi, che bastassero
per dar la legge a quei principi, che nella stessa unione
vengono in sé medesimi stimati disuniti chi per rispetti,
chi per timore, alcuni per pretensioni, altri per ambitione,
vanno li signori Stati pensando a’ casi loro; et dubitando, che
la piena per la vicinità della spiratione della tregua possi
cader sopra di loro, come continuano al proveder per
mare; et per terra alla sicurezza di queste Provincie;
così anco hanno pensato far ricorso alli aiuti esterni,
et principalmente a quelli, che per obligo di aleanza nelle
loro necessità saranno dovuti. Venero perciò hieri
a me doi deputati dell’assemblea, et doppo qualche
complimento mi dissero, che sendo pervenute all’orecchio
dei signori Stati le gran preparationi, che Spagnuoli face-
vano, et parendo, che tendessero alla spiratione della
tregua a travagliar queste Provincie si andavano
provedendo nella miglior maniera per non esser soprapresi
et perché vedevano, se la guerra cadeva sopra di loro 
--- page 017v---
 di poterla da sé soli difficilmente sostenere havevano pensato
di opportunamente far ricorso, et avertir quelli che et per
vicinanza stimavano li più buoni amici, et per obligatione
di aleanza dovevano darli le promesse assistenze: onde
in particolare havevano deliberato di scriver a quella serenissima Republica congionta et per interesse di Stato, et per affettione
molto ben praticata, et conosciuta sincera, et reale verso
questi stati per significarle questo loro interesse, et
avvertirla del dubio, che tenevano di dover haver
la guerra aperta collo Spagnuolo, et che però in tal
caso da vostra Serenità haverebbono aspettato li suoi aiuti in
conformità dell’accordo stabilito tra l’una et l’altra
Republica che colla prima occasione haverebbono
inviate le loro lettere, et che a me come a ministro
di vostra Serenità havevano stimato proprio, et debito darne
parte perché potessi far ufficio in conformità a nome
dei signori Stati. Mi fecero lettura delle dette lettere, che
in sostanza hanno il medesimo contenuto, come la
prudenza della Serenità vostra lo intenderà dalla traduttione
che ne ho fatta, sendomene stata fatta haver la copia.
Ringratiai detti signori della communicatione, et dissi, che 
--- page 018r---
 non haverei mancato di significar quanto da essi m’era stato
espresso, aggiungendoli, che potevano li signori Stati esser sicuri,
che dalla serenissima Republica sarebbe stato puntualmente osservato
in caso di bisogno il contenuto delle capitulationi, et
principalmente, se (come anco essi dicevano) li signori Stati
havessero havuta, o fossero stati necessitati entrar in guerra
aperta. Altro non mi dissero, se non che mi pregarono
di nuovo a significar alla Serenità vostra l’instanza, et intentione
delli signori Stati.
Questa così anticipata preventione mira per il mio poco
intendimento a procurar di assicurarsi dalla parte di
vostra Serenità della sua risolutione non tanto dei reciprochi
aiuti, che di qualche avantaggio secondo che l’urgenza,
et la necessità della spesa potesse portare, poiché da
qualche discorso ho cavato, che qualche spirito si per-
suade a sé stesso, et vuol che altri entrino anco nella
sua opinione, che vostra Serenità non sia per passar più oltre al
limite dell’accordato, per il quale quelli di retto senso
fondati nella sincerità, et ingenuità dell’animo
delle Signorie vostre eccellentissime non dubitano punto di non haver
risposta conforme all’instanza, et pontualissima effettuatione 
--- page 018v---
 alle promesse; anzi che habbi a concorrer con prontezza
all’aiuto debito, et a di più secondo la necessità; potendosi
l’Eccellenze vostre prometter, che mentre nei Paesi Bassi si haverà
la guerra, elle habbino a restar libere et dai sospetti,
et dall’offese dell’armi spagnuole.
Quello serenissimo Principe, che trovo considerabile nella presente
congiontura è il non sentirsi, che cosa possino questi stati
promettersi dalli re di Francia, et d’Inghilterra in caso che
queste Provincie siano necessitate ad entrar in guerra;
et pur si può creder, che difficilmente senza l’assistenza
dell’una, et dell’altra potranno regersi. L’aleanze
con quei principi spirano colla spiratione della tregua
et la sola ragione di stato può muoverli a sostener
questa Republica perché non cadi, et la sua ruina servi a
maggior grandezza anco da questa parte del re di
Spagna. Gl’ambasciatori che sono alle due corone
se non hanno parlato doveranno parlar, et eccitar
quei re a mirar a questo interesse.
Sendo stato questi giorni a visitatione delli signori ambasciatori
di Francia, et d’Inghilterra non ho saputo ritrar quello,
che habbi ad esser di questa tregua, sendo così vicino 
--- page 019r---
 lo spirar di essa, et confessano l’un l’altro non saper compren-
der l’essito: quello di Francia però in particolare credo,
che Spagnuoli lasciando caminar così innanti, lascierà, che
da sé cadi una sospension d’anni, et in questo mentre
parlamentar col mezo di alcuno, che sarà portato dal
tempo, et dall’occasione; giudicando, che la constitutione
presente di questo Stato, gl’humori che sono in esso alterati
da’ passati accidenti, et qualche altri rispetti del poco, che
si possono prometter dal proprio Paese per sostener
la guerra li facci condescender a dar d’orecchio
a qualche propositione di novella tregua.
Un’altra consideratione porto alla prudenza di vostra Serenità et è che
le Amiralità non havendo tanti de’ proprii vasselli,
che possino supplir a far l’armamento deliberato né
prendono de’ mercantili, et li hanno noleggiati
in questa forma nell’amiralità di Amsterdam, che dovendo
metter la vela haveranno un mese di paga; passando
in Tessel un mese, et mezo; et unendo dal Tessel
tre mesi. Le altre Amiralità si sono regolate conforme
alla commodità, et più vicina sortita dei porti; ma
tutti restano noleggiati per tre mesi fermi, vostra Serenità può 
--- page 019v---
 considerar da questo il dubio in che sono li signori Stati di quello
habbi ad esser di questa tregua.
Scrissi riverentemente a vostra Serenità col mio precedente dispaccio, che
mando qui aggiunto replicato n° 278 fin 279 la speranza
che dava il conte di Mansfelt di qualche buon
progresso col ramasso di genti, che haveva fatte in
Bohemia, et l’instanza, che faceva di esser aiutato;
et che questo doveva esser messo in deliberatione
dei signori Stati; mi viene detto che sia stato risoluto
di darli cinquanta milla fiorini, ch’è una mesata
come si dava al Re palatino, volendo veder per
una volta quello possi profitar questa summa, et
se vedranno, che la fortuna adherisca ai disegni
risolveranno anco di vantaggio; ma se saranno necessitati
per sé medesimi non ha dubio, che retireranno et quelli,
et altri che dano ai principi dell’Unione.
Dicono che le navi che si armano devono esser ad ordine
per la fine del presente mese, et fuori dei porti per la
settimana santa, sendo il venerdì santo il giorno
della spiratione della tregua, et alcuni vogliono creder
che non possi esser di meno, che non segui qualche 
--- page 022r---
 atto d’hostilità mentre questi si metteranno innanti ai
porti attinenti ai serenissimi arciduchi; se non haveranno
però li capitani qualche commissione secreta, che servi
a divertir, et fuggir l’occasioni d’incontro per non esser
imputati esser li primi ad attaccare.
Io in questa congiontura procurerò di andar penetrando
tutto quel più, che a me sarà possibile, et aspetterò da vostra Serenità
li suoi prudentissimi avvertimenti, et massime sopra la
instanza, che con loro lettere sopradette le faranno li signori
Stati; et ho saputo, che li deputati di Frisia, et qualche
altri haverebbono voluto volentieri, che fosse stato mandato
alla Serenità vostra nella occasione presente più tosto un ambasciatore
che le sudette lettere; ma si attrubuisce la causa
alla provincia di Holanda, che sta tuttavia su la
consultatione intorno al soggetto, et li affari presenti
levano il tempo a poter terminar molte cose come
vorrebbono, che seguisse: tuttavia si crede, che non
si licentierà detta assemblea, che non si risolvi in
questo proposito qualche cosa.
Nel punto, che stavo per terminar le presenti li signori Stati mi mandano
le lettere congionte per vostra Serenità facendomi pregar di mandarle con le mie. Gratie etc.
Dall’Haya li 16 marzo 1621
di vostra Serenità
humilissimo, et devotissimo servitore
Christofforo Suriano

--- page 022v---
Al serenissimo principe di Venetia
prima
n° 280 fin 281

--- page 020r---
Translatione dal francese della lettera dei signori Stati
Serenissimo Principe, illustrissimi et eccellentissimi signori collegati, et confererati
la consideratione, nella quale si trovano ridotti gl’affari della christianità per
li grandi, et diversi muovimenti, che l’hanno tenuta essercitata
doppo alcuni anni sono, in maniera tale, che par che la loro
rivolutione minacci un violente scosso, et cambiamento alla
presente conditione, et riposo di questa Republica in particolare
sopra il rancontro dell’espiratione della sua tregua, che ci sta
nanti gl’occhi, ci obliga di pensar molto bene agl’ispedienti
per la nostra conservatione, per lo stabilimento della quale
non mancamo in consequenza d’impiegar, et il pensier nostro
et li nostri mezi a fine di metterla et per mar, et per terra
in tal buono, et sicuro stato, che mediante la gratia di Dio
noi speriamo, che senza esser mossa, ella potrà sostenersi,
et romper li più gran tentativi di quelli, che col vantaggio
delle prosperità loro vorrebbono farne l’intrapresa.
Ma poiché per non piegar in questo dovere sotto il dispendio
di così estrema spesa, che ci sarà necessario fare, et conti-
nuare, già haveremo bisogno di prevalersi parimente dell’
aiuto, et assistenza dei nostri buoni amici, et collegati
interessati o per stato o per trattato alla manutentione
nostra, habbiamo stimato necessario di dover informar la
Serenità vostra della giusta aprehensione della quale siano tocchi 
--- page 020v---
 d’una forte guerra aperta, nella quale secondo ogni appa-
renza saremo al primo giorno sforzati d’entrare; stanti
li grandi apparecchi, che fanno il re di Spagna, et li prin-
cipi, che lo secondano; et insieme della nostra ferma risolutione
di ben vigorosamente ripulsarla; et questo a fine che vostra Serenità
portata dalla sua grande, et ordinaria affettione al bene,
et prosperità di questo Stato vogli sovenirsi a tempo del
reciproco aiuto promesso nella conventione non ha molto
conclusa, et ratificata fra le nostre republiche in caso
di guerra aperta; et dar ordine perché profitamo de-
gl’effetti con quella prontezza, che la necessità, et il pensiero
di lei verso la nostra difesa lo ricerca; et come appunto
dal canto nostro haveressimo realmente sodisfatto se per
aventura la vostra serenissima Republica fosse stata la prima
ad esser assalita. Sopra che aspettando, et che la Serenità vostra
si compiaccia di avertirci delle sue deliberationi; noi prega-
remo Iddio.
Serenissimo Principe illustrissimi et eccellentissimi signori collegati, et confederati
per la prosperità grandezza, et lunghissima vita di vostra Serenità.
Dall’Haya a’ 13 marzo 1621
di vostra Serenità et Eccellenze
affetionatissimi amici, et collegati per farle servitio
li Stati Generali de’ Paesi Bassi Uniti

--- page 021r---


--- page 021v---
Traduttione dal francese
della lettera dei signori Stati
nella prima n° 280
