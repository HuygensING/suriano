
--- page 436r---
n° 358 sola
Serenissimo Principe
il dispaccio dei x del passato mi capitò il giorno seguente alla
speditione della mia lettera n° 357 sola che mando replicata
con queste. Non ve n’erano di publiche; ma sabbato
ricevendo il pachetto partito ai 17 hebbi in esso una lettera
di vostra Serenità con gl’avvisi di Vienna, et con quelli dei Grisoni
è parso strano ad alcuni la maniera del fare, et sendomi
trovato hieri a sera in corte del Re, ove era anco l’ambasciator
d’Inghilterra sendo ricercato di qualche avviso, et sentendo
sua Maestà come si procedeva, mostrò risentirne. Non ho hav-
uta occasione di veder quelcheduno del Governo per esser stato
hieri il giorno della cena all’uso della religione
riformata; questa mattina passando per la stradda,
ove è la cavallarizza del signor principe Mauritio, sendovi
l’Eccellenza sua entrai, la salutai, et fatto cader proposito le
communicai li sudetti avvisi, facendole le consi-
derationi, che dalla Serenità vostra mi sono stare detate.
Spiacquero a sua Eccellenza gl’avvisi de’ Grisoni, et sopra quelli
di Vienna mi disse. Ben ho sempre presuposto,
che ’l re di Spagna non vorrà, et non potrà trattenersi
con l’armi in tante parti; et non ha certo altro fine
che di volgerle per la maggior parte in queste
Provincie. Darà gelosia alla serenissima Republica
ma non passerà avanti a farle danno. Io a
questo replicai il giusto dubio, che doveva
haverne la Serenità vostra, et la necessità, che haveva 
--- page 436v---
 di proveder alle cose sue. Mi soggiunse sua Eccellenza habbiamo
noi molto bisogno di esser aiutati, et le cose vanno molto
male, et cattivissimi sono gl’avvisi, che habbiamo da tutte
le parti. Continuando se ’l re d’Inghilterra volesse esser con noi
et armar per mare faressimo del male al re di Spagna
ma disse non vi è speranza. Et mi addimandò se havevo
intesa la risposta, che quella Maestà havea
fatta al Parlamento, et dicendo di non
soggiunse, et si misse a rider, ha detto
che non vuol creder, che ’l re di Spagna si vogli
far monarca, ricercando, se essi sapevano
la sua intentione, che egli medesimo non lo dice,
che quando lo dirà, finchéa si doverà
crederlo; ben che vi par di questa
bella risposta! Io mi strinsi nelle spalle,
mostrando però meraviglia; soggiunse
sua Eccellenza vuol far il parentato in ogni modo;
mi par, che si lasci intender ch’è tanto
inanti, che non può retirarsi.

Mi ricercò poi, se era vero; che a l’
arcivescovo di Spalato fosse stato dato dal
Papa salvo condotto di andar a Roma;
che questo veniva scritto alli signori Stati,
et aggiunse, che oltre l’haver egli da trattar
del matrimo- 
--- page 437r---
 nio, fosse anco per trattar
la riconciliatione del re d’Inghilterra
con la Chiesa di Roma, con riserva di alcune
conditioni; di questo anco fui ricercato
doi giorni sono dal signor ambasciator d’Inghiltera, et
da qualche altro dei Stati; dissi alla Eccellenza sua
che non sapevo di questo negocio, se non quanto
mi è stato detto qui, et il signor Prencipe
disse, se è vero, il Re si va a far Spagnolo
tutto affatto.

Questo avviso tra più principali è tenuto secreto, dicono
per non offender la maestà d’Inghilterra; ma è risentito nel
cuore per le consequenze, che possono derivar pregiu-
diciali agl’interessi di queste Provincie quando sia
vero. Et la gelosia da questa parte è grandissima; et viene
malissimo inteso che la detta Maestà habbi detto non voler, che si habbi ad offender
il re di Spagna, et che con lui non ha, che far
per le cose del Palatinato, ma con l’Imperatore.

Restano anco qui, et questi Re, et Regina in particolare
molto mal contenti delli avvisi havuti da quella
corte della mala intelligenza, che passa tra quella Maestà
et il Parlamento; conoscendo non poter che partorir
gran male agl’interessi, et al servitio delle Maestà loro 
--- page 437v---
 et ben mi sono aveduto, che ’l signor Ambasciator inglese risente
dell’avviso, dubitando assai del disordine, che sa poter
provenire. Et mi considerò, che qui si trattava di due
gran punti, della prerogativa del Re, et
de’ privilegii dei Stati, et sudditi d’Inghilterra;
la prima non dover essere alterata della
volontà dei popoli, et li privilegii
loro devono restar fermi, quando si
sono havuti ministri discretti, et sinceri,
hanno tenuto in equilibrio queste doi
auttorità, et essendo in contesa l’una
col’altra, il Re per sussidio conviene
riccorrer ad altro mezzo con pena, et
fattica, et li populi non possono sodisfar
a sé stessi per sodisfare al suo Re.
Mi disse, spero, che Dio rimedierà al tutto:
et mi confirmò, come anco sua Eccellenza,
che il Parlamento havesse protestato a
sua Maestà; di che tutto vostra Serenità
haverà havuta piena notitia da l’
eccellentissimo signor ambasciator Lando.

Si parla qui da alcuni della detta
Maestà molto male, et viene 
--- page 440r---
 dichiarato
più pernicioso, et più pericoloso di
mala consequenza il detto matrimonio,
che quello seguito in Francia.

Queste Maestà aspettano di Londra di giorno in giorno
il Niderzol secretario della Regina per saper il vero
stato delle cose, et fin dove possino arrivar le loro
speranze: in tanto non vi è chi non dubiti, che
tutto il Palatinato habbi a cader nelle mani dei
Spagnoli et di casa d’Austria.
Don Carlo Colonna non anderà più alla corte di Londra
mi disse il signor Ambasciator inglese, et che in consequenza
Gondemar non si muoverebbe di là.
Il marchese Spinola doppo essersi trattenuto all’intorno
di Giuliers finalmente si è ridotto vicino a quella piazza
con disegno di farsene in ogni modo patrone. Ha
egli loggiate le sue genti in diversi posti vicini, et par
che la risolutione sia presa di non retirarsi di là
finché Giuliers non sia guadagnato. Così parlano
le lettere di Colonia; et si conferma, che ancor possi
quella piazza mantenersi per alcuni mesi. Quello,
che avanzano li signori Stati è di consumar a’ Spagnoli nel
freddo, et nel patimento buon numero de’ soldati; ma
in fine si aveggono bene, che la piazza non può
durare, et che in fine caderà.

--- page 440v---
Non ostante li freddi, et giacci, il baron di Anholt ha
ripresa la piazza di Amenenburgh. È seguito rincontro
tra le sue genti, et quelle del duca Christiano di Bran-
svich; ma viene affermato, che ’l maggior danno
sia stato di Anholt; sendosi Bransvich retirato hono-
ratamente et dicono presso Kassel.
S’era sparsa voce della morte del duca di Bransvich
che governa fratello del detto duca Christiano; et a
lui era stata riportata; et scrivendo a sue Maestà
le diceva, che non desiderava la morte del fratello, ma
succedendo, come le haveva fatta offerta prima di
quanto haveva allhora, così offeriva lo stato, la
vita et quanto havesse in loro servitio. Sarà stata
vana voce; et forse come viene creduto per metter
in maggior disunione li detti principi fratelli.
Del conte di Mansfelt non si ha qui altro avviso se non
che arrivato quello, che con la tratta delli 300 mila fiorini
d’Inghilterra era stato ispedito in Palatinato, havesse esso
Mansfelt havuta sicurezza dell’esborso, et che
pareva, che volesse far nuove genti.
Di levate si parla anco siano per farne quelli della
Lega catholica; ma che poi dovevano tener una
communicatione per far la distributione della levata
et la contributione del denaro necessario a tal effetto.
Alcuni pensano, che ’l giorno della Dieta elettorale 
--- page 441r---
 doverà differirsi fino a’ tre febraro, dicendosi, che l’intentione
dell’Imperatore sia di conferir la dignità elettorale del Palatinato al duca di Baviera; et farla approbbar
per il collegio elettorale.
All’incontro qui ci è avviso, che ’l duca di Naiburgh procuri
di haver per sé l’investitura del Palatinato, et dell’eletto-
rato pretendendosi successore doppo questo Re a quel
stato, et a quella dignità; et che ’l re di Spagna
concorri a sostenerlo per obligar esso Naiburgh, et
così haver la cessione libera delli stati di
Giuliers, et delle sue pretensioni alla corona di Spagna
se sia vero questo avviso vostra Serenità l’haverà già havuto
da quella corte. Gratie etc.
Dall’Haya li 10 genaro 1622
di vostra Serenità
humilissimo, et devotissimo servitore
Christofforo Suriano

--- page 441v---
Al serenissimo principe di Venetia
n° 358 sola

--- page 438r---
n° 358. Sola


--- page 438v---


--- page 439r---


--- page 439v---

