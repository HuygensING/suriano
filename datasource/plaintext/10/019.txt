
--- page 084r---
2da
n° 294 comincia 293
Serenissimo Principe
imaginandosi li signori Stati Generali, che l’accommodamento seguito in Alemagna
et l’assettamento sicuro, che procurerà il marchese Spinola in quella parte possi dargli
materia di non fermarsi di vantaggio in quelle parti, si persuadono, che
Spagnuoli all’armi vittoriose non habbino là a far punto fermo, ma
habbino a proseguir altrove li loro attentati, onde la piena delle
loro forze più commodamente habbi a descender in queste Provincie.
Con ogni più esquisita diligenza adunque vanno l’Eccellenze sue et il signor
principe Mauritio dando ordini necessarii, et supplendo a quelle provisioni, che sono proprie. Et pensano oltre gl’argumenti fatti
et arrivati quasi del tutto commandar la levata di quattromilla
fanti per metter in guarnigione nei presidii. Saranno genti del
Paese, come dir cernide, che qui chiamano walgerders, et servi-
ranno per poter levar altrettanti de’ vecchi soldati per
valersene in campagna.
Hanno havuto avviso, che Spagnuoli si preparino alla gagliarda,
che a Mastricht si facci un ammasso di genti in buon numero,
che quivi havendo a capitar di ritorno il marchese Spinola,
si gionteranno quelle truppe con quelle ch’egli condurrà
di Alemagna.
Temono di esser attaccati da diverse parti, onde non si pretermette
diligenza per prender in ogni luoco. Sicuri, che sostenendo il
primo assalto, non potranno Spagnuoli far alcun progresso di
momento.
Sono entrati in speranza, che il Re christianissimo non sia per abandonarli rom-
pendosi la guerra, havendoglielo scritto gl’ambasciatori suoi, che lo
hanno detto anco in voce sendo arrivati qui sabbato a notte
et li Francesi tutti, che rivengono dalla corte alle loro cariche 
--- page 084v---
 parlano della medesima maniera, et parmi di haver assai ben compreso,
che desiderando sua Maestà sodisfattione in alcune cose, questi signori
tenteranno ogni via possibile per dargliela. Restano contenti di
questi buoni raporti, et li loro fondamenti sin qui sono sopra questa
speranza della Francia, et sopra quello che sicuramente si promettono
in virtù dell’aleanza dalla Serenità vostra tanto d’ordinaria mensual
contributione, che occorrendo, et potendo di estraordinaria. Al qual
proposito, sendomi il signor Francesco Arsen venuto a veder avanti
hieri mi andò dicendo qualche cosa, et principalmente che si andava
maturando il tempo di goder del frutto dell’aleanza di vostra Serenità per il biso-
gno, che apparente si vedeva, che dovesse haver questa Republica.
Io risposi, che havevo già spedito alla Serenità vostra l’instanza delli
signori Stati, et che la risposta, che mi fosse venuta l’haverei data;
et esso soggiunse, che non era aspettata, che propria a quella sicurezza
che queste prvincie haveranno sempre dell’affetto della serenissima
Republica verso di loro, et propria all’obligo del contratto. Qualcheduno
di questi signori m’ha detto haver presentito, che le mie lettere publiche
erano state intercette, et dal tempo faccio conto che possino esser
quelle colle quali veniva l’instanza a nome dei signori Stati,
et le loro lettere. Tuttavia non havendo alcun avviso da lei non
lo credo, aspetto il dispaccio di questa settimana, che non può
tardar ad arrivarmi, et sono avvertito, che questi signori Stati,
et sua Eccellenza anco aspettano con curiosità questa risposta.
Sendo arrivati come ho riverentemente detto li quattro ambasciatori dalla corte di
Francia sabbato a notte, hieri appresso il disnare fui a visitarli
cadauno alla sua casa dandoli la ben venuta. Mi accolsero con
termine, et affetto cortese, et mi dissero quello che vostra Serenità 
--- page 085r---
 haverà già inteso della risolutione del Re sopra il negotio della
Valtelina, et che essi non havevano tralasciato ufficio et con la Maestà
sua, et con li ministri perché si prendesse a cuore negotio così grave
et di tanto momento. Lodai quanto havevano operato, et li
ringratiai, che havessero havuta così buona cura d’incontrar
colla mente della Serenità vostra intenta al bene di quei popoli, et al
servitio, et interesse commune.
Un solo delli quattro che fu manamacher di Zelanda uscì a dirmi che
li spiaceva infinitamente che egli, et li suoi collega non havessero potuto
haver l’honore di conferir di presenza colli signori ambasciatori della Serenità vostra,
ma che l’accidente non l’haveva portato. Io dissi, che non credevo che
dalli eccellentissimi signori ambasciatori fosse mancato, et egli rispose che manco da loro,
ma che la causa era stato quel puntiglio ch’io potevo
sapere, al quale non havevano veduto di poter ceder in quella
corte, ove altri ministri de’ principi si vantano di voler haver
vantaggio sopra gli ambasciatori de’ Paesi Bassi. Io succintamente li dissi,
che si potevano le loro signorie contentare di quel titolo, che haveva
havuto monsignor Langarach, che s’n’era contentato, cedendo a quello di
Eccellenza, rispose, che questo era negato da Langarach; che era
ben stato a visita delli signori ambasciatori ma che havendogli dato un
titolo (che disse era un poco più di illustrissimo) non lo saprei hora
esprimer, subito fu interrotta di nuovo la pratica. Io risposi
che altrimenti ero avvertito, et ero certo che monsignor di Langarach s’era
contentato di ceder, et dar dell’Eccellenza, et così col negare, et io affermare fu tronco il ragionamento. Se posso far giudicio credo
che questo sia stato il principale, ch’ha sostentato. L’eccellentissimo signor
Trivisano ha conosciuto il detto manamacher in Zelanda 
--- page 085v---
 che risiede a Midelburg per la nobiltà. Sendo parlato di questo
negotio sostenterò la dignità publica, et la ragione di vostra Serenità.
Hora, che sono tornati questi ambasciatori doverà adempirsi la profetia
per la nominatione di ambasciatore ordinario appresso la Serenità vostra, et parmi
che già se ne risenti, poiché la settimana passata quello che
presiedeva eccitato anco dal signor principe Mauritio disse, che
hormai pareva tempo che si facesse questa elettione, et che
poiché pareva le provincie tutte esser risolute eccetto quella
di Holanda, ch’era bene che se ne risolvesse, altrimenti si
haverebbe pensato al meglio. Altro poi non è seguito, ma
spero per certo, che si venirà in fine a perfettione anco di
questo negotio, che riuscirà per ogni rispetto di mio grandissimo
sollievo; et credo non tarderà più molto.
Il Calandrini, et compagni mi hanno pregato con grandissima instanza in loro
lettere di supplicar vostra Serenità, che dia ordine per il pronto esborso
delle di cambio, che già hanno havuto da me, perché il Noirott
che le deve riscuoter sia favorito per haver prontamente il contante. Gratie etc.
Dall’Haya li 26 aprile 1621
di vostra Serenità
humilissimo, et devotissimo servitore
Christofforo Suriano

--- page 088r---


--- page 088v---


--- page 089r---


--- page 089v---
Al serenissimo principe di Venetia
2da
n° 294 comincia 293


--- page 086r---
In lettere dall’Haya del secretario Suriano de’ n° 294
Capitulationi accordate col mezo delli principi elettore di Magonza
et Lodovico landtgrave d’Hassia tral signor marchese Spinola capitan generale dell’essercito della Maestà cesarea nel Palatinato dall’una;
et li signori Joachino Ernesto marchese di Brandeburgh general dell’
essercito dell’unione evangelica; et Giovanni Federico duca di Wirtimbergh dall’altra tanto per nome loro, che delli principi,
et stati uniti
Primieramente resta accordato tra li detti principi, et stati di astenersi di
qua avanti da qual si sia hostilità, di modo che li principi, et stati dell’Unione né il loro essercito in alcuna maniera offenderanno
né il marchese Spinola, né la sua gente, né li luoghi, che sono nella
sua potestà, et altri compresi in questo trattato, né le terre, o dominii
loro, et che non aiuteranno Federico palatino con denari, soldati,
overo in altro modo né direttamente, né indirettamente perse né contra
la Maestà cesarea; né anco la rinovelleranno; ma prima dello spirar
del termine dell’Unione cioè delli 14/4 del prossimo mese di maggio
levino, et faccino partir, le loro genti così proprie come communi
del Palatinato, et altri luochi occupati per difesa d’esso Palatinato, et restino fedeli, et obedienti principi, et stati alla Maestà cesarea; come
di questo più volte hanno per l’innanti contestato presso la Maestà sua.
All’incontro il signor marchese Spinola di qua innanzi non tenterà hostilità
alcuna contra le persone delli sudetti principi, et stati uniti loro
soldati, officiali, sudditi, piazze, città, et terre, né con depredationi
essationi incursioni, né in qualsisia altro modo.
In questo trattato s’intendono compresi tanto li nominati nell’accordo
di Ulma, come gl’altri elettori, principi, stati, nobili dell’Imperio
tanto catholici, che evangelici: tuttavia non intendono le parti
disporre in ciò alcuna cosa delle terre di Giuliers.
Per quello poi, che tocca a Federico palatino a cui le cose sudette
non appartengono il detto marchese Spinola ha promesso ad
instanza del re della Gran Bertagna, che da hora sino al termine 
--- page 086v---
 delli 14/4 di maggio non passerà innanti all’essecutione del suo carico
contra la persona sua, et beni né per sé né col mezo d’altri; con
questa conditione però, che li principi dell’Unione faranno, che le
truppe proprie del detto Palatino sendo nel Palatinato, ovvero altri
luochi vicini non faranno in questo mentre hostilità contra ’l
detto marchese Spinola, al suo essercito, et luochi da lui tenuti
né contra alli fedeli stati dell’Imperio, né contra li suoi ministri, et
sudditi.
Et perché li principi vicini, stati, sudditi, et altri nelli territorii loro
dai soldati dell’Unione, o d’altra parte non siano aggravati, overo
offesi hanno li sopranominati principi di ambidoi gl’esserciti pro-
messo seriosamente, et certamente fare, che tutte l’escursioni, depredationi,
o qualsivoglia altra infestatione saranno totalmente prohibite
et cesseranno nelle loro terre, et paesi, et che la sicurezza delle
stradde et del comercio sarà promossa.
Per confermatione maggiore del tutto hanno li detti principi d’ambedoi le
parti con li principi intervenienti roborato con li suoi sigilli, et
sottoscritioni questi articoli. Et il marchese Spinola procurerà, che
quanto prima essi siano confirmati per la Maestà cesarea, et l’arciduca
Alberto.
Fatto a Magonza li 12/2 d’aprile 1621 erano sotto signati.
Ambrosio Spinola. Ischiehard arcivescovo di Magonza. Lodovico
landtgrave d’Hassia. Ioachim Ernesto marchese di Brandemburg
et Gio. Federico duca di Wirtimbergh.

--- page 087r---


--- page 087v---
Capitulationi dei principi dell’
Unione col marchese Spinola
nella prima n° 293
