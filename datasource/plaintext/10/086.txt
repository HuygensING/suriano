
--- page 442r---
Prima replicata
n° 359 fin 360
Serenissimo Principe
doppo haver spedita l’ultima lettera miei dei x dello stante copia della
quale sarà qui aggiunta, sotto pretesto di visita mi sono travato con
qualcheduno di questi signori, et ho cavato, che li signori Stati et delli avvisi di
Vienna, et di quelli dei Grisoni havevano havuta qualche notitia; ma
che tenevano il negotio dell’Imperatore col principe Gabor per punto
di gran consequenza, et non di così facil riuscita; così anco del mal
de’ Grisoni non aspettavano se non il peggio tanto per essi, che per li Svizzeri
ancora.
Ridono questi signori, et in un istesso tempo stupiscono della bontà
delli signori Svizzeri per un avviso, che hanno havuto, che dalla
parte loro siano passati al conte di Mansfelt quattro ambasciatori
per pregarlo a desister dal far danno nel territorio di Strasburgh
et nell’Alsatia, et ciò ad instigatione dell’arciduca Leopoldo
che ha lor dato ad intender, che se otteniranno questo da
Mansfelt egli restituirà il Paese occupato a’ signori Grisoni.
Del farsi qui per hora risolutione stanti li detti avisi
di Viena, et de’ Grisoni non vego, che vi sia apparenza,
ben staranno a sentir quello, che Spagnoli anderanno facendo,
et come si anderanno movendo per proveder a sé stessi, et
se li resterà di poter giovar ad altri cavo, che lo faranno
di buon cuore: ma troppo queste Provincie sono interessate,
et grandissimo è il bisogno loro di haver aiuto eterno, et
da’ più cari amici in particolare.


--- page 442v---
Sopra la sustanza degl’avvisi significatami dalla prudenza della Serenità vostra
qualcheduno ha fatto reflesso, et principalmente per quello, che s’aspetta
al passo, che resta al presente totalmente chiuso a vostra Serenità dalla parte
di terra, stante che vi sono di quelli, che dubitano assai, che
a primo tempo ella habbi ad haver del travaglio, et della
spesa assai. Io con questo facendomi campo non lascio con
chi mi occorre di portar con vantaggio della Serenità vostra li sudetti avvisi.
Alcuni però mirando all’interesse di queste Provincie non assentono
a tutto ciò, che dico de’ suspetti, dell’occasioni di spese, et dell’armi
vicine, che le sovrastano tanto dalla parte di mare, che di terra
ma dicono, che ’l servitio di vostra Serenità indubitato, et certo sia il sostener
questa Republica ad ogni prezzo tanto per l’aleanza, che per la
ragione di stato; et per tenersi lontane l’arme nemiche; et di questo
in particolare il secretario dell’assemblea dei Stati Generali Arsen me
ne discorse uno di questi passati giorni, che fui a visitarlo,
dicendo, che non solo a lui; ma ad altri pareva molto strano,
che la Serenità vostra non mirasse a questo suo interesse. Aggiungendo
altri concetti indicativi del sentimento, che si haveva di non esser
soccorsi.
Nel discorso che hebbe meco il detto secretario Arsen venuto
a proposito de’ pensieri, che si potesse haver di tregua
disse, che Spagnoli non cessavano di farne correr le
voci, ma che si teneva per certo, che questo fosse il
minor pensiero, che essi ne havevano, et che perciò
manco da questa parte vi si pensava, 
--- page 445r---
 né si faceva
conto di quello si publicava, se ben (et mostrò di parlar
con confidenza) disse potrebbono venir le cose così avanti,
che vedendosi li signori Stati destituti, et abbandonati, e
da Francia, e da Inghilterra, et da Venetia, e da tutti li
suoi più buoni amici cadessero in qualche risolutione
ancorché fin qui non vi fosse cosa alcuna: ma la
disperatione fa far delle cose assai. A questo pro-
posito non lascierò di riverentemente dir alla Serenità vostra,
che ho veduta una lettera di monsignor di Piseurs scritta
qui al colonello Altariva, nella quale parlando
dell’incommodità, et dei patimenti nella passata
campagna di queste militie, diceva queste formali
parole, che havendo questi signori provate le incommo-
dità passate, et vedendo trovarsi soli sottoposti a
gravi interessi potranno forse dar di orecchie al
presente a qualche trattatione. Tuttavia non
ostante questo per li emergenti, che passano in Francia
per sospetto, che hanno alla corte del Christianissimo, che questi
signori habbino ad assister agli ugonotti tengono per
fermo li più sensati, che Francesi 
--- page 445v---
 impediranno a lor
potere anco quando si trattasse di tregua l’effetto di essa.

Si scuopre bene, che di qua aderiscono a quel partito:
poiché havendo monsignor di Langarac scritto qui di haver
fatta certa espositione al Re, et mandandone la copia
sendovi incluso parlando al re degli ugonotti dice
li ugonotti sudditi ribelli di vostra Maestà hanno risentito
questi signori grandemente una tal forma di dire, et sono stati
in forse di quello dovessero deliberar della persona di
lui: ma con un avvertimento assai grave per non
passar a maggior disgusto con la corte di Francia,
hanno stimato proprio di dar ad esso Langarac
un poco di mortificatione.

La dama Serclas quella, che si intrica in questo parti-
colar della tregua è ritornata di Brabant doppo
esservi stata qualche mese: ma in un biglietto
pur senza sottoscrittione non ha riportato che le
cose passate, solo quello vi è di aggionta, che si
doverà lasciar il traffico dell’Indie Orientali;
il che viene interpretato, parlandosi con queste
parole generiche, 
--- page 446r---
 che la tregua si doverà intender
di là la linea, et per consequenza, che Spagnoli
vi possino trafficar senza che più seguino ostilità.

Il signor principe Mauritio non l’ha voluta ancor vedere,
né sentire doppo otto giorni, che è ritornata, con
tutto che habbi fatte più instanze, et per esser
introdota si serve del mezo del signor principe di Portugallo.
Sua Eccellenza dice ch’ella vada ai Stati; si duole, che habbi
parlato in Brabant cose, che non si sono sognate di
qua, et così anco qui de’ Spagnoli: ancor la cosa
sta così, né qui si attenderà certo ad altro per quello,
che scuopro, quando Spagnoli vogliono alterar dalla passata
tregua. Io avertirò a tutto, et in tanto le dirò
quanto ho anco cavato ultimamente in tal materia,
et è questo.

Già alcuni giorni sono passò per qua uno con lettere
del re di Danimarca, ch’era spedito da quella Maestà
alla corte di Spagna per la ricuperatione di alcuni
vasselli trattenuti da’ Spagnoli, et lasciò lettere per li
signori Stati, et per il principe di Oranges; il cui contenuto
fu che mandando 
--- page 446v---
 in Spagna desiderava saper da
sue Eccellenze, et dal medesimo Principe se havesse procurato
di cavar l’intentione del Re cattolico in materia del
rinovar la tregua qual fosse il pensiero loro: questi
signori non diedero la risposta al detto apportatore: perché
partì verso Brusseles, ove hebbe due audienze dall’
Infanta, non havendosi saputo, che procurasse da sua
Altezza altro, che lettere di favore per il negotio di detti
vasselli: pur finalmente hanno risoluto sue Eccellenze di
risponder, che ringratiavano sua Maestà della buona
volontà, che mostrava verso di loro, et che molto
bene si scopriva nel negotio, di che haveva scritto,
e dalla propositione del cancellier Pechius, et da
altro, che Spagnoli non volevano altro, che far la
guerra a questi paesi; che le provincie per
tanto ben conscie di questo, come sin qui erano state
pronte, così haverebbono anco per l’avenire fatta
ogni preparatione per la diffensiva, et che però
pregavano la Maestà sua, che come vicina, et amico 
--- page 447r---
 si
compiacesse di preparar le sue assistenze per la
manutentione, et conservatione di queste Provincie;
tale è stata la sostanza della lettera senza passar
ad altro individuo. Gratie etc.

Dall’Haya li 17 genaro 1622
di vostra Serenità
humilissmo, et devotissimo servitore
Christofforo Suriano

--- page 447v---
Al serenissimo principe di Venetia
prima replicata
n° 359 fin 360


--- page 443r---


--- page 443v---


--- page 444r---


--- page 444v---

