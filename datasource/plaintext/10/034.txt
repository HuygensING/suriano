
--- page 164r---
2da
n° 309 comincia 308
Serenissimo Principe
oltre quanto ho significato riverentemente a vostra Serenità nelle prime dell’
haversi dalla provincia di Holanda atteso al consultar la materia
di trovar denari, et particolarmente per l’imprestido delli 110 mila fiorini ricer-
cati dal re di Bohemia, si è atteso anco alla speditione
dell’ambasciator di Polonia, che ancor resta qui, et irresoluta la
risposta, che se gli deve dare, vorrebbono poiché pare, che
non habbi ad esser, che piena di complimento, che almeno fosse
tale, che apportasse con qualche ragione alcuna sodisfattione.
Haveva (come scrissi) nel fine della sua espositione ricercato che
o gli dassero nuova commodità di trovarsi nell’assemblea,
overo gli deputassero commissarii per communicar con essi
dei mezi li più spedienti per venir senza gran interesse di
queste Provincie a qualche assistenza, ma li signori Stati non
hanno stimato proprio l’admetter la communicatione per non dar
materia di discorsi che tal volta contra ragione si facevano,
et particolarmente colla venuta di questo soggetto non potendo levar l’impres-
sione, ch’egli fosse qui per la tregua; in oltre per non parer,
che si volesse adherir all’instanza d’aiuti, dando così gelosia
al Turco, come ad altri principi, et stati collegati: ma
non sapendosi ancor sue Eccellenze risolver nella risposta per tirar
forse qualche altro pensiero dell’Ambasciatore, o sia per confor-
tarlo ad haver patienza della dilatione furono sabbato
tre deputati dei signori Stati a far questo ufficio, et entrando
in discorso conobbe ben chiaro l’Ambasciatore, che hieri, che fui per
la seconda volta a visitarlo, me lo disse, che non haverebbe
havuto se non iscuse, et piene di complimento, et dall’altro
canto sento anc’io qualcheduni che dicono che ben
il medesimo Ambasciatore haverà potuto veder sendo stato dalla parte 
--- page 164v---
 delli arciduchi le forze di sue Altezze, et di qua quante arme erano
necessitati mantener in piedi, et havendo un potentissimo nemico. Contro
di loro, non vedevano, come poter sodisfar all’instanza; ma altri
anco dicchiarano il re di Polonia nemico di questo Stato, mentre
contra gl’amici, et collegati con lui ha fatto quanto li è stato
possibile. L’Ambasciator suddetto ha procurato d’imprimer, che egli have-
rebbe fatto ogni buon ufficio tanto per li mercanti, che traficano
nei paesi sottoposti al Re polono, quanto per quelli della religione
riformata, che si trovano in quel Regno. Per far tanto più plau-
sibile la sua ambasciata dice esser ben armata dell’auttorità del Re
ma che quanto ricerca è per nome della republica di Polonia
dicane però quante vuole poco contento credo che sia per partir
da queste Provincie. Tre cose ha richiesto doppo la sua prima
audienza l’una che questi signori si compiaccino di scriver al suo
ambasciator a Constantinopoli perché procuri di divertir con gl’ufficii l’armi
turchesche dal venir contro la Polonia; l’altra di haver per-
missione del transporto di cinque milla arme per armar
picchieri, et moschettieri et cinque pezzi di artiglieria datigli
dal serenissimo Alberto, et per terza di poter comprar, et far trans-
portar qualche arme ancora, che disegna comprar in Amsterdam.
A questa potrebbe haver incontro, dell’altre due si crede che non
vi sarà difficoltà. Oltre li tre sudetti mai alcuno del Governo
è stato a vederlo; tutto per levar la sospitione come dicono.
Sta hora aspettando la risposta per partire.
Li doi ambasciatori di Colonia sono partiti con la loro risposta in scritto. Per
Paterborn, Colonia, et Munster viene detto dai signori Stati, che
li effetti della neutralità saranno osservati; ma quanto a Lieges
desiderano, et vogliono haver sodisfattione per la calumnia 
--- page 165r---
 stata addossata non tanto al signor principe Mauritio, che ai Stati Generali
di haver havuta qualche intrapresa sopra la detta città di Lieges.
Hanno detto che sendo stato tassato il conte Gio. Giacomo
Belgioioso di esser participante in tal negotio fu data sententia
contra quelli che falsamente l’havevano nominato, dichiarando in
essa, che questo si faceva per riparar all’honor del Conte, inten-
dendo però che altri fuori dello stato de Lieges di stato, et
auttorità havessero havuta la intelligenza, et l’intrapresa era
tanto espresso che ben dava ad intender che si voleva inferir
di queste Provincie, et di sua Eccellenza et per questo, et per alcuni
scapati perseguitati per la medesima causa banditi da Lieges volevano
li signori Stati haver riparatione. Così sono partiti poco contenti; con promessa però di far tutto quello che si conveniva a
sodisfattione di queste Provincie.
In Zelanda era arrivata una nave dall’Indie Orientali
carica di ricche merci, et tre altre se ne aspettavano. Doi deputati
della Compagnia sono stati a dar parte a questi signori del presa
che Holandesi havevano fatta di un forte del qual Spagnuoli
fin del 1610 s’er[ano] impossessati nelle Molucche, et racontorno
che per le cose del negotio tutto caminava molto bene, et con
gran vantaggio.
Con detta nave sono capitati doi giovani di quattordici in quindeci
anni in circa figlioli di doi di quei re dicono uno di Ternati
et l’altro di Saie, che sono mandati per nutrirsi in questi
paesi, imparar la lingua, et studieranno nell’università
di Leidem. Le spese loro, di doi gentilhuomo per uno che
hanno seco, et qualche servitori saranno fatte da quelli
della Compagnia delle Indie.

--- page 165v---
Questi signori si trovano in non poco travaglio sendo venuti qui li
mercanti francesi interessati ne’ danni di che la Francia si duole
come sendo suoi sudditi, et ne ha fatta già tanto tempo ricer-
car sodisfattione pretendono haverla in virtù della
parola data dalli ambasciatori, che sono stati a quella Maestà
che in quattro mesi del suo arrivo qui sarebbono stati spediti con
sodisfattione, et non giustitia come havevano riferto
li detti ambasciatori alli signori Stati et ad accordar questi doi contrarii
vi sarà del da fare.
Tante, et così gravi sono le occupationi, et gl’affari ne’ presenti tempi
che non ostante la commissione havuta per minor tempo dalli
deputati di Holanda di trattenersi qui, havuta nuova occasione
di continuar la Congregatione sta ella ancor ridotta negotiando
et accordando quello, che doppo dispute lunghe si stima proprio
et questo rispetto porta anco in lungo il negotio dell’ambasciata per
costi nella stessa Congregatione se ben si afferma che non si disunirà
che non si compisca. Io in questo particolare osserverò pontualmente
quanto mi viene commandato da lei non mettendo alcuna cosa del
mio, né mai altramente mi sono mosso (perché non havevo tal commissione)
se non quanto mi pareva bene di intender, et penetrar quello si
faceva per poterne riverentemente avvisar la Serenità vostra. Ella è prudente
comprende molto bene la maniera di questo Governo, che ogni
Provincia vuol haver la sua auttorità, et ogni città anco
pretende di poter dar legge per quello, che tocca al suo interesse
et questa provincia di Holanda, ch’è la contribuente per più
della metà di tutte l’altre sei unite insieme per questo, et per il
comercio pretende di voler inviar l’Ambasciatore come altre volte
ho significato alla Serenità vostra, et a questa publica pretensione vi 
--- page 166r---
 si accompagna l’interesse particolare molto ben conosciuto da molti
per non dir da tutti.
La pratica per la persona di monsignor di Langarach per mandar a Venetia
è ritornata in piedi, ho penetrato, che l’altre provincie saranno
contrarie quando venga proposto. Monsignor Randuich di Ghel-
dria stato ambasciator doi volte ai principi dell’Unione, et del Consiglio
di Stato gentilhuomo di detta provincia di Gheldria è in predi-
camento; ma la Holanda insisterà per un suo. Questo ho anco
cavato, che si pensa dalle altre provincie, o da alcune di esse
di proporre in concorrenza monsignor Arsen, et detto Randuich,
per veder di far riuscir questo, quando l’altro s’iscusi; credo
però, che presto sia per spedirsi questo affare.
Anco nel particolar de’ titoli preteso dalli ambasciatori di questi signori che furono
in Francia non mancarò, come non ho mancato già mai di sostentar
la dignità publica. Et posso assicurarla, che non sono stati lau-
dati dell’attione, non havendo havuta alcuna minima instruttione
publica in questo particolare. Non ne sento a parlare occorrendo,
come ho detto sostenterò sempre la valida, et giusta ragione
di vostra Serenità con li termini proprii, che mi vengono detati da lei.
Mi resta render humilissime, et riverentissime gratie a vostra Serenità compren-
dendo nelle lettere sue, che si sia compiacciuta dar d’orecchio
alla mia instanza di esser licentiato di qua, et aspetterò il
frutto della benigna intentione, che me ne dà con rimettermi
sempre alla prudente volontà della Serenità vostra consolandomi in
tanto grandemente nella speranza di esser sollevato et nel sentir
esser così gratiosamente aggradita da lei la servitù che le ho
prestata, et gl’avvisi, che nella congiontura de’ presenti tempi
mi vien fatto di penetrare. Gratie etc.
Dall’Haya li 21 giugno 1621
di vostra Serenità
humilissimo, et devotissimo servitore
Christofforo Suriano

--- page 166v---


--- page 167r---


--- page 167v---
Al serenissimo principe di Venetia
2da
n° 309 comincia 308
