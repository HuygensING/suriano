
--- page 186r---
2da
n° 311 comincia 310 fin 312
Serenissimo Principe
le preparationi de’ Spagnuoli, quelle che non cessano da questa
parte le represaglie, le prigionie, et altri atti simili, che
sono sin qui andati seguendo non possono levar dal capo
dell’universale, che non si tratti, et che non habbi ad esser
la prorogatione della tregua. Vogliono, che se ne tratti
secretamente. La verità è, che se Spagnoli vorranno trattar
colle medesime coditioni della passata tregua, come ho riverente-
mente scritto nel precedente dispiaccio, che invio qui aggiunto
in replica di doi lettere n° 308 et 309). Non incontreranno
che col gusto di molti a chi par d’intender bene la
constitutione presente del Governo, et che più necessaria
gli sia la tregua, che la guerra. Uno ch’è qui per nome
del marchese Spinola per il negotio delle represaglie ha havuto
a dire a persona, che me lo ha riferto, che li serenissimi arciduchi
manderanno ben volontieri commissarii per trattare sia a
Lieges, o in altra parte neutrale; ma non si vogliono obligar
di trattar colle medesime conditioni della precedente tregua; et che se quella dama ha promesso, et detta alcuna cosa
in questo proposito, et che sopra ciò il re di Spagna habbi
data tutta l’auttorità a sue Altezze, che haveva ella passati
i limiti della sua commissione. Questo afferma esser così
la cosa, et che non vedranno li signori Stati né sua Eccellenza altrimenti.
Ma sono assicurato anco da buona parte, che né gl’uni
né l’altri accorderanno altrimenti di mandar commissarii
se la detta dama Serclas non porta sottoscrittione
del serenissimo Alberto di contentarsi, che si tratti sopra la
passata conditione, che venga l’aggravatione insieme del

--- page 186v---
Catholico; onde s’è vero il primo, et se questi persistono
nel suo proposito può esser, che la guerra se farà. La donna
sarà qui fra un giorno, o doi come viene affermato, ancorchè
si facci pochissimo caso della sua intramessa: tuttavia non può
non esser, che non si attendi con curiosità.
Venne li giorni passati a Duceldorp il duca di Naiburgh, et doveva
passar a Brusseles; ma fu trattenuto da qualche consultationi
fatte nel Consiglio dei serenissimi arciduchi, né si è saputo altro
se non ch’egli sia stato veduto dal conte Henrico Van-
dembergh, che andò, et ritornò in posta alla corte, et
appresso questo è stato detto da alcuno, che detto Naiburgh
per sodisfare all’Imperatore habbi levato dal giuramento li sudditi
di Duceldorp, et altri, che già havevano prestato a lui medesimo
et ricevutolo in un istesso tempo per l’Imperatore a fine
di contentar sua Maestà cesarea, mettendo quel stato ch’è tutto
a feudo imperiale nel primo esser per haver quel dritto
possesso, che illigitimamente pretende sua Maestà haver, et esso
Naiburgh, et Brandemburgh preso indirettamente.
Attione di tanto momento, et consequenza non è in tutti
publica, et pur viene affermata per vera. Bisogna, che
vi sia qualche cosa almeno, che habbi conferenza con
questo. Io procurerò di cavarne il netto se mi sarà
possibile.
Se non questa sera dimane mattina deve l’ambasciator di Polonia
haver la sua risposta. Per il particolar d’aiuti iscuse, et
complimenti per scriver a Constantinopoli all’oratore
che diverti se può la guerra o l’armi turchesche di cader 
--- page 187r---
 sopra Polonia, et per la liberatione di alcuni schiavi si daranno
buone parole. Per un ingegnero ricercato a questi signori si
iscuserà colla necessità, che n’ha il Paese. Per la
commodità del transportar l’armi donate dalli serenissimi
arciduchi, et per la compreda d’altre, che potrà far quello
che fanno altri a chi non è interdetto mentre diano debite
et convenienti cautioni, che non serviranno per li nemici
di questo stato. Questa risposta nonostante, che habbino
li signori Stati havuta la propositione per scritto non si darà
per scritto, ma di bocca. Et questo a fine di evitar il sospetto
che potesse il re di Polonia prevalersene per il suo vantag-
gio forse anco alla porta di Costantinopoli. Vi è stato
del dibatter assai, et tanto, che ha causato una si lunga
risolutione.
Stanno questi signori attendendo con sommo desiderio la riuscita
del negotio della restitutione della Valtelina, ne sano
persuaderselo.
Li signori Stati col mezo d’uno dei loro deputati della stessa
assemblea mi hanno fatti raccommandar doi patroni
di nave, che coi loro vasselli hanno servito per qualche
spatio di tempo nell’armata di vostra Serenità a fine che per
l’intercessione delle loro Eccellenze accompagnata dalle mie
riverenti preghiere possi esser sodisfatti del resto de’
loro noli già liquidati et concordati. Uno è per la
nave Jonas patrone Adriano Pieterson Looske da
Encusen che havendo servito fino alli 15 d’ottobre
1620 li restano ducati sei milla, et quarantatrè 
--- page 187v---
 l’altro è Girardo Janson patrone del vassello Il lion
negro a cui resta la summa pur d’accordo di
ducati quattromilla doicento. Saranno da suoi agenti
presentate le lettere dei signori Stati, et fatte le loro instanze
per la sodisfattione.
Hieri mi furono portate le lettere della Serenità vostra delli xi
fatte ad instanza del magnifico Marco Moens mercante
fiamingo con commissione di procurargli quel sollievo
che comporta il termine della giustitia per la ricuperatione
di doicento cuori presi dalle navi holandesi, et portati
in Zelanda con altre merci. N’ho parlato questa mattina
al Presidente, et con affetto gli ho raccontato il negotio a fine
che sia fatta la restitutione al detto mercante, portando
quelle ragioni, che ho stimate più proprie, mi ha promesso
di far ogni buon ufficio a contemplatione di vostra Serenità. Tutti
quelli che hanno pretensione nelle represaglie sono mandati
alli signori di Zelanda dell’Amiralità. Sentirò quello mi
sarà detto per rinovar gl’ufficii più efficace a fine
che possi il detto mercante haver la conveniente sodisfatione.
Ancor non è stato delle represaglie data alcuna cosa ad alcuno
né messamano a dar partita alcuna ad alcuno di denari, il
marchese Spinola però solecita con lettere ma si crede
saranno indarno: anzi ho saputo questo, che in Zelanda
in quella zecca si battono taleri di Holanda da quaranta
piacchi l’uno dell’argento che si è trovato. Non troppo
buon segno per chi pretende come ne sono molti.
In questo punto sono avvisato dal signor ambasciator d’Inghilterra 
--- page 188r---
 che dall’assemblea di Holanda sia stato risoluto far propo-
ner per Venetia monsignor di Langarach, ch’è ambasciator in
Francia; et che ’l signor cancellier Arsen, et monsignor Bucorst
ch’è venuto ultimamente da quella corte estraordinario
tenteranno per li loro interessi, che la cosa succedi nelli
Stati Generali a lor questo. Di quello seguirà ne darò
riverente conto alla Serenità vostra. Gratie etc.
Dall’Haya li 28 giugno 1621
di vostra Serenità
humilissimo, et devotissimo servitore
Christofforo Suriano

--- page 188v---


--- page 189r---


--- page 189v---
Al serenissimo principe di Venetia
2da
n° 311 comincia 310 fin
312

