
--- page 354r---
2da
n° 344 comincia 345
Serenissimo Principe
sendo stata sì pronta, come riverentemente scrissi alla Serenità vostra
la settimana passata la mia partenza per Amsterdam
non puoti sentir quello si potesse dire della risolutione
di vostra Serenità intorno all’instanza, che le era stata
fatta della remissione de’ iesuiti. Tornato con
occasione di haver visitato questo signor Ambasciator inglese,
et alcuni altri di questi signori ho inteso esser laudata
grandemente la constanza dell’Eccellenze vostre, et particolarmente li eccellentissimi
Stati avvertiti con lettere a loro dirette si sono compiac-
ciuti, et laudando il governo prudente di lei, laudano
anco la ferma risolutione, che s’è scoperta in quella
serenissima Republica di tenersi lontana quella compagnia.
Io nei discorsi mi appiglio al sodo della sua prudente
deliberatione sostenendola con quel debito, et decente
termine, che è proprio, et conveniente, et così non mancarò
di fare.
A me non fu data la lettera, che li signori Stati havevano risoluto
di scriver alla Serenità vostra in replica d’instanza per il soccorso
ma fu stimato proprio di mandarla per l’ordinario; ma ben
tornata all’Haya ho trovato in mano di uno dei
miei la copia, che più tosto per abondare, che per
altro invio qui aggiunta tradotta dal francese nel
nostro idioma. L’instanze mi sono pur replicate
come si replicano a vostra Serenità per detta assistenza, et io non
dico altro se non che aspetto. Nelle medesime lettere si da
anco parte a vostra Serenità nel fine dell’elettione del signor
di Somerdich in ambasciator loro ordinario presso di lei. S’aspetta
anco risposta per li Grisoni et quello che è qui a ogni dì appresso di me.

--- page 354v---
Li doi deputati, che partirono per il campo per il negotio di questo
Re, et per sostenimento di Mansfelt sono hieri ritornati
ma ancor non si è saputo da tutti quello che habbino riportato
io però ho cavato dal signor ambasciator Carleton in rivenendo dall’
interramento della figliola dell’ambasciator Francia, che si sia risoluto
di assister; ma che come pensavano a farlo per sei mesi
non sia stato dichiarito il tempo prefisso; ma che si farà
per cinque per sei, et per più mesi secondo che sarà trovato
a proposito, et potrà trovarsi la commodità del Paese
che tutto però parmi habbi ad esser restituito a suo tempo
et un altro mi disse assisteremo è vero perché il re
della Gran Bartagna non torbidi, et non riuni il negotio.
Si vede manifesto il fine di questi signori Stati esser di tener ad
ogni possibil maniera occupati Spagnuoli altrove, et
purché Mansfelt si conservi, et si possi cavar qualche
bene può assicurarsi la Serenità vostra che da questa parte
alla ultima volontà seguiterà prontezza di effetti.
Il conte di Mansfelt haveva già fatto intender al reggi-
mento di Heidelbergh, che calava colle sue genti alla
loro difesa, che li havevano fatto intender, che in tutta
diligenza te ne venisse, et ispedisce come ha fatto
quattro milla fanti, et qualche n° di cavallaria.
Non solo questa Maestà; ma gl’altri ancora qui
entrano in speranza del reacquisto del Basso Palatinato
colla venuta del conte di Mansfelt, mentre
massime col mezo di lui, ch’ è spero col’unico rimedio
si possi levar l’assedio di Franchendal. Di questo 
--- page 355r---
 viene scritto di Colonia alli signori Stati, che par che ne
dubitasse don Gonsal di Cordova, onde sabbato otto
doppo le nove hore del giorno fino alle dodici diede
assalto alla detta piazza di Franchendal, et si fece
patrone di un rivellino; ma poco durò il possesso perché
quelli di dentro preso cuore, aiutati dalla buona, et
prudente condota del sergente maggiore capitan
Borù ch’è il governatore si sono gettati adosso li Spagnuoli
con tanto vigore, et sì buon ordine, che ha ributati
li Spagnuoli dal rivelino con perdita di molti principali signori, et
capitani spagnuoli et italiani; et di molti altri soldati
privati. La soldatesca ch’è dentro a Franchendal
è poca ma buona, et risoluta, il Governator sudetto bravo
et esperimentato soldato, et l’eccellentissimo signor Carleton lo stima
grandemente, ma il cuor degl’ habitanti fortifica di ben
in meglio, perché oltre il far quanto è in lor potere
combattono la più gran parte coraggiosamente dando
a bever a’ soldati, et a mangiare; et dando a cadauno
un mese di paga, et a chi è svestito di buoni habiti.
Detti cittadini, o borghesi sono in gran parte valoni
di quelli, che nelle passate guerre di questi paesi hanno
havuto il loro ricorso, et rifugio in quella città;
onde sono risoluti alla difesa, perché mala conditione
si promettono in ogni modo da Spagnuoli.
Mantenendosi il presente sopra il Rheno fatto da quelli del
Re par che si possi sperar, che Mansfelt possi esser
causa anco che si levi l’assedio dal detto Franchendal 
--- page 355v---
 la qual nuova è aspettata con sommo desiderio, che
succedendo si promettono anco maggiori progressi non solo
nel ricuperar il Basso Palatinato, ma nel remetter
nuovo cuore nelle città, et nei principi che furono
uniti.
Non si sa che ancor siano arrivate le truppe levate a
Amburgh, a Brem, et in quei contorni; ma ben
si presupone se non l’arrivo la vicinanza mentre
già molto sono partiti verso il Basso Palatinato.
La cavallaria del giovane duca di Bransuich anc’ella
marchia, et egli fu qui a pigliar licenza dal Re, et
dalla Regina, et come è giovane pieno d’ardore, et
di fuoco ha fatte offerte, et promesse grandi a queste
Maestà. S’haverà giudicata condotta, non ha certo
ad haver mancamento di cuore.
Il baron Dighbi bisogna, che sia arrivato, et forse anco
partito di Brusseles. S’è trattenuto a Vesel qualche
giorno col Marchese, et poi partendo con suo carico
non havendo dato conto al signor principe Mauritio del
viaggio, che doveva tenere ha mancato di poco, che
non sia stato fatto prigioniero dalle genti dei signori Stati
che corrono la campagna; ma il convoi è stato
batuto in parte, et alcuni sono stati fatti pri-
gioni, et principalmente un capitano spagnuolo condoto
al campo.
È stato detto, che Dighbi porti lettere all’Infanta delle Imperatore
molto generali. Da la carica del non essersi restituito il

--- page 358r---
Palatinato a Iegherendorf, a Gabor, a Mansfekt, et
al Veer, che disponendosi da questi l’armi sua Maestà cesarea
finchéa mostrerà quello che deve fare in sostanza
sono stati avvisati questi signori che le lettere contengono
parole ambigue irresolute, et proprie da non fidarsene
punto.
Fu vera la fuga, c’hebbe il principe Henrico con il quale
si trovava anco altri il baron di Kessel il duca di
Sassonia, et il luogotenente generale della cavallaria Marchet
et erano con soli trenta cavalli. Sentì il Principe
a sbarar una pistola non si sa se da uno dei quattordici
soldati presi da quelli del partito dell’inimico, con
21 cavalli, o dai proprii nemici prese partito
di darsi alla fugga, et salvarsi, come seguì. Era
andato esso Principe per far una punta sopra
un brazzo del Rheno, che fu effettuata, et il
giorno seguente uscì sua Eccellenza medesima in compagnia del
medesimo Principe con quindeci compagnie quella della
sua guardia, et qualche altra. Et altre 14 compagnie
inglesi, francesi, et valone, et marchiarono in circa
doi leghe discosto dall’inimico, che però non
si lasciò vedere.
Da persona, ch’è venuto dal campo dello Spinola dei
servitori della casa di Nassau viene riferto, che
lo Spinola habbi intorno a cinque mille buoni
cavalli ben pagati, et 14 mila fanti in circa se ben le genti
nuove non sono troppo ben pagate, et ne fuggono 
--- page 358v---
 particolarmente de’ Valoni, et Portoghesi.
Le gran pioggie, et continuati mali tempi, che corrono sforzerà
al certo il levarsi dell’armate, et ritirarsi in luoco più
commodo, et asciuto. Il Rheno di hora in hora va crescendo
et a dir la verità Dio benedette quest’anno ha pro-
veduto di assistenza a queste Provincie, altrimenti il dise-
gno dello Spinola è stato scoperto ch’era sicuramente
di passar l’Isel impadronirsi di Deventer, o di Iutphen
in Gheldria, et di là tirar se non ad assediare ad incom-
modar Utrecht fino a nuovo tempo per mettervi l’
assedio.
In tanto il Marchese ha lasciato correr li soldati sopra
tutta la contea di Meurs pertinente al signor principe
d’Oranges. Sua Eccellenza con sue lettere n’ha fatto compianto
al Marchese, come sendo luoco neutrale, et ha detto
al trombetta, che gli dica di bocca, che ella si tirava
a Elez.
È stato detto al campo che ’l Marchese haverebbe seguitato
Dighbi verso Brusseles; ma non si conferma.
Di Giugliers non si sente gran cosa. Quei di dentro si
sostentano, et cavano assai beneficio dalli mali tempi
intanto però viene avvisato, che ’l conte Henrico
di Bergh alzi una batteria.
Il forte cominciato fuori di Brages vicino all’Esclusa
da don Inigo Borgia va avanti non potendo esser
impedito da questa parte; ma però non impedirà
che vasselli non possino transitar all’Esclusa. Corre 
--- page 359r---
 la voce in generale, che detto forte si facci per impedir che
quella parte della provincia di Fiandra non contri-
buisca l’ordinario, che li habitanti hanno patuito
di contribuir ogni mese; se ben per assicurarsi essi habi-
tanti et della vita, et dell’havere si crede, che non
mancaranno al patuito.
Anco li forti che fanno li signori Stati in quella parte cami-
nano avanti ma non si crede che né quello né
questi si possino per quest’anno metter in buona
defesa.
Gl’avvisi di Polonia capitano qui molti incerti; ma
tutti però restano nell’universale a vantaggio di Polonia
contra il Turco, ancorché habbino corso per qualche
giorno infelicissimi. Uno venuto di Danzica ha
riportato che lì si siano fatti fuochi di allegrezza
testimonio di vittoria, et chi porta l’avviso dice anco
che la disfatta del Turco sia arrivata alli centomilla.
Vostra Serenità dalla parte di Vienna haverà più sicuri avvisi. Gratie etc.
Dall’Haya il dì primo novembre 1621
di vostra Serenità
humilissimo, et devotissimo servitore
Christofforo Suriano

--- page 359v---
Al serenissimo principe di
Venetia
2da
n° 344 comincia
343

--- page 356r---
In lettere del segretario Suriano dall’Aya di primo novembre 1621
Serenissimo Principe illustrissimi et eccellentissimi signori collegati, et confederati
noi habbiamo diverse volte seriosamente richiesta vostra Serenità rime-
morando le conditioni della nostra natural aleanza
volesse metter in consideratione lo stato presente dei nostri
affari, poiché doppo ’l mese d’aprile con l’espirazione
della tregua siano stati posti in necessità di pensar
prontamente alla nostra difesa, trovandosi intrapresi da tre
grandi armate tutte in un medesimo tempo, pertanto habbiamo
sperato, che vostra Serenità haverebbe fatto dar ordine de farsi
per questa occasione dar della somma determinata
per le conventioni nostre ma
come fino a quest’hora gl’ufficii, et instanze nostre
sono restate senza effetto, et che ’l signor Suriano ha attestato
non haver per anco ricevuto alcun commandamento per
assicurarcene, ancorché egli conosca assai che noi non ne
ricerchiamo vostra Serenità che con occasione noi siamo
obligati di rinovellar di nuovo questo ufficio per
pregar la Serenità vostra di farci goder quanto prima l’effetto
dell’assistenza, ch’ella si è compiaciuta farci sperare
et sopra la quale noi habbiamo fondato l’intratenimento
d’una parte delle nostre nuove levate, il che a noi sareb-
be difficile poter ritirare d’altrove senza notabil
confusione; così può vostra Serenità tenirsi assicurata, che per
parte nostra noi saressimo stati pronti come
saremo sempre di accomplir a tempo le conditioni
del nostro trattato a contento di lei, se fosse
accaduto, ch’ella fosse stata pressata la prima
con effettiva guerra, et altrimenti noi non ne faressimo 
--- page 356v---
 si calda instanza, se non vedessimo calar sopra le
nostre braccia tutte le forze della potenza del re di
Spagna, senza che tiriamo alcun aiuto né
supporto dai principi, che hanno a poco presso
eguale, et pari interesse con noi alla conservatione
della nostra libertà; volendo dunque creder che
vostra Serenità conforme l’ordinaria prudenza sua
vorrà benignamente allegerir le nostre grandissime
cariche colla sua portata, et necessaria soventione
della quale noi commandiamo a Isaac Luz di
rinfrescarle la memoria, et attendendo che ’l signor di
Somerdich che noi habbiamo nominato per resieder
costi in qualità di nostro ambasciatore intraprendi
l’ufficio suo di questa solicitatione noi pregaremo
Iddio.
Serenissimo Principe illustrissimi et eccellentissimi signori collegati
et confederati
Di prosperar li consigli, et disegni di vostra Serenità et
conceder sanità, et lunga vita alle persone vostre
Dall’Haya li 22 ottobre 1621

--- page 357r---


--- page 357v---
Translatione della lettera
dei signori Stati alla sua Serenità
2da nel n° 344
