
--- page 114r---
Prima
n° 299 fin 300
Serenissimo Principe
l’ambasciator di Danimarca ha terminato il suo trattato di lega con questi
signori la quale propriamente ha più tosto in sé il nome di perpetua amicitia.
Non vi è espresso termine di tempo, meno la quantità, né la qualità
delli aiuti; ma che uno aiuterà l’altro secondo il poter suo. Volevano
li deputati dei signori Stati dichiarir la somma, ch’ella fosse di 50 mila fiorini
al mese per parte loro; et 75 mila per il Re per indur l’Ambasciatore a specifi-
catione reciproca; ma poi non si dice altro se non in generale, che habbi
ad esser pari l’aiuto. Il trattato non comprende, che la sola difensiva
et quanto all’offensiva sono passate parole di bocca, che se sarà
necessario, se ne tratterà quando si verrà alla stipulatione dell’accordo
che doverà esser fatto da parte, et d’altra in termine di sei mesi.
Si stava pur dall’Ambasciator sudetto nel voler dichiarir, che la restitu-
tione si facesse doppo la guerra finita dell’assistenza prestata;
ma gli fu rimostrato, che ciò haverebbe havuto un po’ del mecha-
nico; onde si è ritenuto dall’insister sopra questo punto; come
anco si è lasciato d’inserir parole, che potessero obligar questi
signori, o li suoi mercanti direttamente a qualche cosa per il passaggio
del Zort, lasciando questo capo senza espressione del luoco, o
del passo, onde quel Principe resta nell’intero della sua giurisditione
et a traficanti non è espresso obligo, o restritione, seguendo in
ciò di qualche maniera l’essempio della trattatione con vostra Serenità per
il golfo. Questa è la sostanza del più essentiale del capitolato
ch’è stato sottoscritto con riservar l’Ambasciatore il consenso al Re suo signore
et li deputati dei Stati Generali a’ suoi superiori. All’Ambasciator si
prepara per donativo una catena d’oro di 2500 fiorini in circa
et si crede, che havuto il suo dispaccio partirà presto.

--- page 114v---
Oltre il detto trattato ho saputo esservi un atto a parte toccante il
Palatinato, che se ’l re di Danimarca nel procurar la restitutione
con l’armi ricevesse qualche danno dallo Spagnuolo, o da imperiali
che questi signori habbino ad assisterli di qualche rifacimento a discrettione
però loro, et secondo, che si troveranno in stato di poterlo fare.
Alla conclusione del sopradetto accordo di lega, et di questo trattato sono
devenuti li signori Stati per obligar qui ’l Principe; ma altrimenti
scuopro, che non restano del tutto contenti, che nelle presenti
congionture egli non tenghi corrispondenza, o almeno facci commu-
nicatione a sua Eccellenza de’ suoi fini; et di quello, che per servitio
commune si possi fare, et dubitano del suo cervello
instabile,
onde non
sanno porvi
gran fondamento
se non quanto
possi esser
astretto da
un
obligo segnato.

Temono anco, che come principe, che non getta così facilmente il suo havendo
havuta la risolutione fatta dai principi nell’accordarsi, et la irresolutione
del re d’Inghilterra se vorrà trattener tante armi in piedi aspettando
che quella Maestà habbi risposta da Cesare coll’ambasciator destinato-
gli per ricercar la restitutione del Palatinato; et entrano in non
poco sospetto, che sendo armato volendo non poter far altro sia
per voltar quell’armi contra le città ansiatiche; et ancorché
l’ambasciator di quel Principe habbi assicurato in parola, che quella
Maestà non attenterà alcuna cosa in pregiudicio di dette città
tuttavia non si assicura così ben ognuno, che non pigli, o l’occasione
o qualche pretesto.
Fino hieri a sera, che vidi il re di Bohemia non haveva ancor havuto 
--- page 115r---
 lettere d’Inghilterra, che rispondessero all’ispeditione
fatta del secretario della Regina; et ne stava in gran attentione
non sa che giudicio fare della volontà del Re; ma comprende,
che a niun’altra cosa sia per muoversi, che a far ufficii,
et con impatienza doverà attender l’effetto che produranno
quelli dell’ambasciator Dighbi; et qui tengono per fermo, ch’esso
Dighbi per haver la restitutione del Palatinato proponeva a sua Maestà
cesare, che ’l re d’Inghilterra farà far la cessione al suo genero
di tutte le pretensioni, et titoli al regno di Bohemia.
Quel gentilhuomo del quale scrissi nelle mie prime dei 10, che con
le seconde invio qui replicate fu ben solicitato da questi
principi al partire, perché coadiuvasse alla buona intentione
che quella Maestà dava di non mancarli; ma propriamente era chiamato
da lei, com’ho saputo per inviarlo come pratico, et informato
delli affari di Alemagna coll’ambasciator Dighbi; et se bene non
viene confessato, che al Re si habbi e per lui, altrimenti
mandata la parola della cessione sudetta, in ogni modo da quanto
la passata settimana mi disse il signor principe Mauritio, et dal fatto
stesso, ch’è di necessità se vuol haver il suo proprio vostra Serenità
colla prudenza sua formerà giudicio, che non possi esser altrimenti.
Havendo visitato uno di questi giorni passati il signor conte di Solms gran
maestro di casa (così chiamato) di questi principi, tra l’altre cose
mi disse, che non si viveva senza sospetto, che ’l
duca di Baviera non ostante le publicationi, che di lui sono
passate possi attentar contra il Palatinato; et di più mi
aggiunse, che le maestà loro havevano ben saputo, ch’esso Duca 
--- page 115v---
 ancorché mostri in apparenza buona faccia, et facci publicar in
contrario procacci però sottomano di haver il titolo di elettore, et lo
chiamano ingrato, mentre si mostra così contrario al Re, che pur
senza haver riguardo, che al solo fine d’inalzar la casa gli fece
offerta di darli il suo voto perché si avanzasse alle corona dall’Imperio.
Il che è stato causa del disgusto de casa d’Austria effettuato poi
con segni evidenti d’inimicitia contro sua Maestà.
Questo Cavalliere è intimo servitore di esso Re palatino, è huomo di
spirito, et di riputatione presso sua Mestà, et il baron di Dona è anco in
gran stima. Con questi consiglia le cose sue; ma gran confidenza
usa col signor ambasciator Carleton, che tanto la mattina, che il doppo
desinare è appresso queste Maestà. Resta ben spesso a mangiar
con esse, et s’egli non vi è, v’è la moglie; con essi vanno a passeg-
giare, et doppo la cena in particolare sotto un lungo tiro d’albero
che formano, come una larga, et lunga galeria coperta dalla
spessezza de’ rami, et delle frondi in questa stagione. Et così questi
poveri principi fuggono l’hore melanconiche, et divertino il pensiero
dalla presente lor mala fortuna.
Mi disse sua Maestà che non haveva havute altre nuove se non che ’l marchese
di Jegherdorf si mantenesse in Slesia, et che alcune terre tenissero
ancor buono; ma soggiunse, che vi mancava denaro tanto là che
in Alemagna al conte di Mansfelt, et volse con qualche parole
che proferì in passando inferire, che si haverebbe ben voluto, che
quella serenissima Republica havesse data qualche assistenza. Et entro
qui a mostrar da sé, che ’l re d’Inghilterra haverebbe potuto col suo
essempio far molto bene. Venendo a proposito del principe 
--- page 116r---
 d’Anhalt, et del conte di Holach mi disse, che stava in pena
per loro non sapendo certo se questo fosse in Amburgh, et l’altro nel
paese di Holstein, non havendo havuta alcuna nuova di loro; et
teneva per certo, che le lettere, che aspettava di Alemagna
fossero state intercette. In generale nel corso del ragionamento
et anco nella visita, che feci alla Maestà sua giovedì passato mostra
et confessa obligo a quella serenissima Republica; né io tralascio di
confermarle l’ottima volontà di lei; come faccio, et farò
sempre anco alla Regina. Gratie etc.
Dall’Haya li 17 maggio 1621
di vostra Serenità
humilissimo, et devotissimo servitore
Christofforo Suriano

--- page 116v---


--- page 117r---


--- page 117v---
Al serenissimo principe di Venetia
prima n° 299 fin 300

