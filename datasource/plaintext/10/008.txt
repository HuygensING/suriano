
--- page 032r---
2da
n° 283 comincia 282
Serenissimo Principe
opportunamente farò gl’ufficii, che dalla Serenità vostra mi vengono
commessi nelle sue lettere de’ 5 dello stante ricevute hoggi
communicando alli signori Stati la provisione di genti da guerra,
che Spagnuoli fanno in Italia, et li capitoli conclusi dalla
Lega Grisa con Milano.
Col signor ambasciator d’Inghilterra sendomi venuto a proposito di vederlo
ho sodisfatto a quanto la Serenità vostra m’ha commandato; mi
ha ringratiato, et pregato di assicurarla, che ancorché
si conoschi debole instromento per servir agl’interessi com-
muni, et di una tanta Republica egli però in ogni tempo
spenderà quel talento, che potrà per servirla; in tanto
le rendeva humilissimamente gratie, che con sì singolar benignità
ricevesse a grado il suo affetto.
Essequirò l’ordine col visconte di Lormes, ispedendolo a
quella volta per presentarsi a’ piedi di vostra Serenità; et perché
il signor Dardani sarà ben presto ispedito dal suo ministerio
sto in pensiero per maggior sicurezza, che si accompagni
con lui. Già doi Amiralità hanno spedito non mancando
quella d’Amsterdam, che sottoscriver, che doverà farsi
in quella città per ove mi trasferirò presso dimani, et con
quella di Roterdam siamo in stato di poter in
breve tempo dar compimento. Se verrà qualche
informatione sopra le cose ricercate riverentemente da me 
--- page 032v---
 et viene da lei aspettata, si procurerà di farla bonificare.
Con mie lettere de’ 9 mandai la replicata per instanza de’ signori Stati
toccante li figlioli del già colonel Wassonhoven. Et intorno quanto
ella mi scrive in questo particolare vengo assicurato, che qui ci
sono doi figlioli maschi oltre quello, ch’è a Venetia, o in terra
ferma al servitio della Serenità vostra, et una, o doi femine, che si trovano
in bisogno di esser suffragati. Io piglierò miglior informatione
per darlene particolar conto.
Haverà con queste le replicate delle lettere che scrissi hoggi otto
n° 280 fin 281, et con esse la copia in francese della lettera
dei signori Stati con la traduttione in italiano toccante l’instanza
per l’assistenza dei cinquanta milla fiorini per mese in caso
siano necessitati entrar in guerra aperta con Spagnuoli.
Aspetterò quello vorrà, che rispondi per segno della buona
volontà sua, et per fermar, o divertir gl’animi di questi
signori dal far qualche risolutione in questa congiuntura,
che potesse riuscir pregiudiciale ai publici interessi, et
a quello in particolar di quella serenissima Republica se si sentissero
buon piedi, et havesser buoni puntelli mi persuado che
abandonerebbono ogni trattato. Ma di Francia, et d’Inghilterra che
sono stati i fondamenti di questa libertà non sano che prometter
mentre in questa strettezza di tempo, che spirano le tregue,
si vuol prima sodisfattione nelle cose pretese dall’una, et 
--- page 033r---
 dall’altra corte, avanti che venir alla rinovatione dell’aleanza
che come con altre mie ho riverentemente notificato spirarà con la
medesima tregua.
All’ambasciator di Danimarca procurano li signori Stati dar ogni sodisfattione
sopra le sue instanze, poiché havendo rappresentata la
buona volontà del suo Re di assister con ogni suo
potere alle cose di Alemagna, farvi condiscender gl’altri
principi, et coadiuvar anco agl’interessi del Re pala-
tino, ha anco procurato, che questi signori faccino in sorte
che gli siano levate le gelosie, che le città ansiatiche
si mettino in termine proprio, et di dovere con lui,
et che sia dischiarito, che l’aleanza con quelle città fatta
da questi signori non habbi ad apportargli pregiudicio, et
più, che potendo accader che li principi dell’Unione
non si possino sostener, et la piena dell’armi imperiali,
et d’adherenti alla casa d’Austria precipitassero
sopra la Bassa Sassonia, et principalmente sopra li suoi stati,
in tal caso queste Provincie si dichiarino d’assistergli.
L’eccitamento di questo ufficio nasce da quello del
Vosberghen fatto con il Re. Com’ho riverentemente detto li
signori Stati sono inclinatissimi a dar contento alle dimande
del Re. L’Ambasciator resta sodisfatto sì delle promesse; ma
non della dilatione alla risposta, che sta attendendo per 
--- page 033v---
 poterla ispedir al suo signore.
Per efficaci instanze di mercanti della piazza d’Amsterdam interessati
ne’ vasselli, che in molto numero sono stati presi da’ corsari in
questi ultimi mesi, et aspettandone con ricche merci di levante
li signori Stati li hanno acconsentito che cinque de’ vasselli da
guerra, che sono nel Mediterraneo si accompagnino per scorta.
Per il desiderio di vostra Serenità toccante quelle medesime navi da guerra
non ho ancor cavata ferma sicurezza da sua Eccellenza, et resta
so bene tuttavia irresoluto quello si doverà fare, se richiamarli
di qua, o continuarli le commissioni per trattenerse ove si
trovano. Come mi vedrò li addito non mancarò entrar
per farne instanza.
Il luogotenente colonello Gio. Ver, ch’è stato al servitio di vostra Serenità
m’è venuto la passata settimana a far offerta della sua
persona per servirla, e compiacendosi, che leverebbe da
questi paesi doimilla fanti constituendosi sotto le stesse
conditioni, che la Serenità vostra haverà fatto costi con quelli che
trattano di tali levate. Né mi ha aggiunto di vantaggio
se non, che haverebbe attesa la volontà sua.
Vostra Serenità con pienezza di benigno affetto ha sempre dato segno
con publiche attestationi della sodisfattione, che si compi
ricever dal mio debole servitio. Et perché io la riconosca
maggiormente, ella gettanndo l’occhio della carità sua 
--- page 034r---
 sopra la povera mia fortuna, ha voluto consolarmi nell’
afflittione, che pativo di vedermi et per imbecillità di spirito,
et per debolezza di fortune inhabile a sodisfar con publico
servitio alla carica, che m’era stata imposta di andar
a servirla a Milano, liberandomi con signolar benignità
da quella residenza. Le gratie, che le ne devo quanto
sono grandi; altrettanto sono per me inhabile al sodisfarle.
Procurerò bene di dar segno a vostra Serenità et con diligenza, et
con affetto del mio continuato zelo nel ben servirla
et dell’ultima volontà mia; nel resto pregarò il Signor Dio
che concedi a quella serenissima Republica, alla Serenità vostra, et alle Signorie
vostre eccellentissime ogni perfetta felicità ad honor, et maggior
essaltatione della libertà di quel serenissimo Dominio. Gratie etc.
Dall’Haya li 23 marzo 1621
di vostra Serenità
humilissimo, et devotissimo servitore
Christofforo Suriano

--- page 034v---


--- page 035r---


--- page 035v---
Al serenissimo principe di Venetia
2da
n° 283 comincia 282
