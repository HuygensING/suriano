
--- page 401r---
Prima
n° 353 fin 354
Serenissimo Principe
col dispaccio, c’ho ricevuto ultimamente mi sono pervenute le
lettere della Serenità vostra de’ 13 del passato sopra l’accidente successo al
fiume Oglio; et altre dei 19 con la communicatione fatta al signor
ambasciator di Francia nella materia de’ Grisoni. Di questi par-
ticolari n’è venuto l’avviso anco d’altra parte, et massime
da quella de’ Svizzeri. Io però coll’occasione di visitar
il signor principe Mauritio doppo la sua venuta all’Haya,
che fu giovedì, communicai a sua Eccellenza il seguito; con
quella consideratione, che mi viene commandata, et summi-
nistrata dalla prudenza di lei per vantaggio del suo ser-
vitio; a fine che sia conosciuto l’interesse di lei per la
vicinanza nella materia de’ Grisoni, et per l’hostilità
seguita nel proprio dominio di vostra Serenità. Mostrò sua Eccellenza stimar, et
far gran caso di questi incidenti, et come ella, così anco altri
hanno risentiti gl’avvisi, et spetialmente per quei poveri popoli; comprendendo ognuno, che sendo abandonati non può
aspettarsi altro, che una desolatione intiera, et perdita assoluta
di essi, et della loro libertà. Non mi trattenni col signor Prin-
cipe che per poco spatio di tempo sendo occupata l’Eccellenza sua in
ricever molte visite; et nel licentiarmi ella mi disse, mi
spiace non havervi potuto trattener di vantaggio; ma
un’altra volta parleremo più alla lunga. Io dissi sarà,
quando piacerà all’Eccellenza vostra et ella nell’uscir della camera
mi aggiunse li Spagnuoli si vano avanzando lo vedemo, et
guadagneranno anco ciò che vogliono, se
non haveranno una 
--- page 401v---
 buona opositione, bisogna
per il primo tempo far qualche cosa di buono
per darli ben su la testa. Horsù
parleremo. Io replicai, che haverei atteso quello, che dall’Eccellenza sua mi
fosse detto. Doppo non ho havuta occasione di vederla; ma
mi riservo con altri avvisi, che mi potranno venir col dispaccio
dei 26, che aspetto appresso dimani.
Non mi toccò l’Eccellenza sua alcuna cosa intorno li aiuti, che si aspettano
da vostra Serenità o sia che non hebbe tempo, o perché non stimò bene
il farmi questo motivo per allhora; ma ben in passando disse,
che queste Provincie havevano gran bisogno di esser aiutate
da’ suoi buoni amici.
Intorno li sudetti avvisi non ho sin qui tralasciato con chi ho havuta
occasione d’incontrarmi far anco le considerationi proprie
all’interesse, che ha vostra Serenità: et come viene riputato gran-
dissimo quello de’ Grisoni per disavantaggio, et pregiudicio
gravissimo, ch’ella verrebbe a ricever, sendole assolutamente
serrato il passo; così per il successo nell’Oglio stimano, che
sia una bravata de’ Spagnuoli, et che non seguirà altro; et
per tanto non lasciano et di quelli dell’assemblea, che in
particolare sono sottoscritti al contratto di aleanza, et altri ancora
di farmi ricerca, se ho havuto qualche ordine da vostra Serenità in ma-
teria di aiuti. Et uno in particolare mi ha affermato, che al
presente per sodisfattione de’ debiti alle genti d’armi, et ad
altri officiali di campagna devono li signori Stati trovar un millione,
et più di fiorini; aggiungendomi aspettiamo dalla serenissima Republica
ch’ella ci dia il promesso; entrando nei concetti già scritti 
--- page 404r---
 per confermar la guerra, che aperta hanno queste Provincie con
Spagnuoli, in che (disse) non si deve metter difficoltà. Et mi
considerò (mostrando di farlo con affetto, et con buon zelo,
come disse verso la serenissima Republica, et il commune) che si trat-
tava della riputatione, et del servitio medesimo di vostra Serenità.
Per questo, tenendosi l’armi de’ Spagnuoli impiegate altrove
lontane dal suo Stato; per l’altro a fine di non perder appresso
questi popoli quel capitale, che con tanto applauso, et così
honorevolmente ha acquistato di sincerità, et di amorevolezza
verso di loro. Et disse in verità, ch’io vorrei che li signori Stati
dassero più tosto a sua Serenità una quientanza di haver
havuti denari, anco non li havendo havuti, che che* si sapesse
da ognuno, che non ne soministri in virtù del contrattato
et soggiunse si spera, che havendo vostra Signoria informati quei signori
dello stato delli affari di qua, delle hostilità, et che pur siamo
stati in campagna a fronte dell’inimico più di tre mesi; et in
questo mentre passati con ogni termine hostile, et atti di guerra
tra li uni, et gl’altri, et massime con attentati dalla parte dei
Spagnuoli di pigliarci in Fiandra, et altrove in queste Provin-
cie le piazze, come tutto ’l mondo l’ha saputo. Et replicò
speriamo il frutto dell’aleanza, et che darà ordine sua
Serenità, et commandamenti tali, che li signori Stati resteranno contenti.
Io non dissi altro a questo signore se non, che poteva esser certo
della sincerità di quella serenissima Republica, et che fatta ella certa
esser nel caso della capitulatione sodisferà prontamente.
Siamo rispose, et non si ha da metter più dubio; et qui si 
--- page 404v---
 tratta di doi cose di assister a queste Provincie tanto affettionate,
et amiche alla serenissima Republica, che saranno pronte per ogni accidente
al soccorrerla, et se lo può prometter sicuramente, et di conservar,
et mantener qui la riputatione, ch’ella s’è acquistata
grandissima tra questi popoli. Altri, o simil concetti escono
dagl’altri ancora. Et ho penetrato, che restano questi
signori un poco sospesi di non haver havuta risposta manco
all’ultime lettere, che le hanno inviate. Io non mancarò
di andar trattenendo gl’animi in quella miglior maniera
che mi sarà possibile con tenermi però sempre all’ordine,
et alle commissioni precedenti della Serenità vostra: intanto
ho stimato mio riverente debito non tralasciar di
significarle in questa materia quanto mi è occorso di
sentire. Gratie etc.
Dall’Haya li 13 decembre 1621
di vostra Serenità
humilissimo et devotissimo servitore
Christofforo Suriano

--- page 405r---


--- page 405v---
Al serenissimo principe di Venetia
prima
n° 353 fin 354


--- page 402r---


--- page 402v---


--- page 403r---


--- page 403v---

