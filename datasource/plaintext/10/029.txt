
--- page 140r---
2da
n° 304 comincia 303
Serenissimo Principe
le lettere dell’ambasciator Caron, ch’è in Inghilterra per questi signori, altre ancora
continuano colli medesimi concetti dell’irresolutione del Re a muoversi con
vigore per procurar la restitutione del Palatinato; onde sue Eccellenze
restano scontentissime; né sanno, che poter operar di vantaggio.
Già la dieta d’Helbrun resta disciolta, né altro in essa si è trattato di buono, che di trovar denari per sodisfar alla soldatesca. Delli
doi ambasciatori dei signori Stati uno era partito di là per venir alla
dieta di Gheldria, sendo di quella Provincia, et l’altro anco se ne
ritorna colli quattromilla fanti accennati nell’altre mie. Et
la risolutione di richiamar essi ambasciatori è provenuta dal veder
non esservi a far altro da quella parte.
Il colonello Ver colli suoi Inglesi doveva da Franchendal passar a
Heidelbergh, et scriveva, che sendo spirata la tregua a’ 24 del
presente credeva, che se ne havesse a far un’altra per un altro mese.
Continuano il re, et la regina di Bohemia nella loro constanza d’animo
et con patienza, poiché hanno rimesso nelle mani del Paese il nego-
tio loro devono da quella parte, et da suoi uffici aspettar l’ultimo
fine.
Del re di Danimarca, che si disse che marchiava fu vero; ma è
sopragiunto anco avviso, che havesse fatto alto intesa la risolutione
delli principi, et la disunione loro. Questo si sa, che a Steimberg sei
leghe d’Amburgh haveva fatta mostra generale delle sue genti
Quello doppo sia seguito non si sa. Correva voce, che dovesse licen-
tiarle, portandosi questo con buona ragione, mentre si vedeva
solo a pigliarla contro l’Imperatore per far restituir il Palatinato.
Questo avviso fermo c’è che quelli d’Amburgh stavano
in gran timore, et che la città era guardata con grandissima
diligenza, entrando ogni notte in guarda, oltre la soldatesca 
--- page 140v---
 ordinaria, mille borghesi; non temono d’assedio; ma di sorpresa.
Il medesimo re di Danimarca manda in dono a questa Regina doicento
milla fiorini: in tanto il Calandrini ha provisto sopra questa summa
sopra scritta più del signor Ambasciator inglese, c’ha data la parola vintimilla
fiorini dieci milla per il Re, et altrettanti per la Regina.
Il principe elettore di Colonia in persona andrà al convento di Ratisbona
et dicono per certo, che vi sarà il marchese di Armenstat, et oltre
Baviera, Wirtimbergh, Hanspach, et altri principi ancora.
Che questo Re sia intimato non si sente, né si crede; manco si crede, che
l’elettor di Brandemburgh sia chiamato. Ma vostra Serenità lo deve
saper molto meglio. Di questo si tiene per fermo, che ancorché
chiamato non intervenirà troppo essendo imbarazzato in Prussia
sendogli negata dal re di Polonia la investitura di quel Ducato;
anzi viene scritto, che li sudditi si siano levati dal giuramento
a suggestione di Polonia mal contento, che il detto Brandemburgh
habbi sposata al re di Svetia la sua sorella. Il che spiace sopramodo
a questi signori.
Risentono anco grandemente le nuove di Francia per le consequenze, che
in quel Regno possono succeder; et non approbano il rigor de
Rucelesi di haver fatti uscir li catholici dalla Rocella.
Bethelem Gabor ha scritto al re di Bohemia, che desiderava saper
quello volesse fare mentre egli era risoluto pigliar l’assistenza
de’ Turchi più tosto che creder all’Imperatore né fidarsi di
sue parole. Si tiene che poco fondamento possi far esso Re
di tal propositione, sendo preso Presburgh, et esso Gabor in
stato com’altri avvisi postano, c’habbi ad esser in pochi
giorni disfatto l’essercito suo.
Fui uno di questi giorni a visita del signor ambasciator di Francia, il quale mi 
--- page 141r---
 disse haver havuto dalla corte, che monsignor di Basompier haveva tanto
fatto che di ritirar promessa per scritto segnata di mano del Catholico della restitutione della Valtelina. Et hoggi il baron di Grusbech
uno delli ambasciatori dell’elettor di Colonia, m’ha mandato a communicar
un avviso di Brusseles, che sua Maestà catholica haveva all’instanza
del Pontefice, et del Christianissimo accordato il negotio de Grisoni
per la Valtelina, promesso di levar straordinarie guarnigioni,
et che le cose si riducessero nel suo ordine di prima, con questo
che la religione catholica principalmente havesse sola l’essercitio libero
in quella vale; et l’essecutione di quest’ordine del Catholico resta-
va commesso all’arciduca Alberto: aggiungendo chi scrive, che
sua Altezza haveva già deputato un presidente del Consiglio a fine
di far dar effetto conveniente al detto ordine. Vostra Serenità dal luoco
proprio haverà già havuti più certi avvisi, et se vi sia artificio.
Il giorno, che fu fatto l’interramento della principessa d’Oranges fu preso
in passando per Delft nell’hora medesima che si andava col corpo alla
chiesa un soldato scocese, che venendo di viaggio haveva un
terzarolo. Fu trovato carico, et insospettì, che volesse ammazzar
il signor principe Mauritio. L’huomo fu condotto all’Eccellenza sua , et conosciuta
in effetto la sua inocenza, col mezo d’Inglesi, et della sua Natione
lo fece licentiare. La voce nondimeno com’ho saputo doppo corse in
Amsterdam, a Utrecht, et in diverse parti, che havesse voluto
commetter il delitto, et in qualche luoco, che l’havesse commesso,
onde credo, che sarà corsa anco fino costì. Lo scrivo per
disingannar l’impressione colla verità del seguito.
Sono tre ordinarii, che non ricevo lettere della Serenità vostra, et aspetto con
desiderio quelle dichiarationi de prezzi alle robbe, che sono
state date in armata alle dodici navi (mandai la lista
con mie de’ 14, et 19 del passato a fine di ritrar se mi 
--- page 141v---
 sarà possibile qualche cosa dalle mani di questi mercanti oltre quello
che alcuni d’essi han fatto buono della medesima ragione.
Con le seconde lettere mie dei x del presente nel fine ho supplicato
humilmente vostra Serenità liberarrmi da questa residenza nella maniera più
propria, et degna della prudenza sua. Se ben voglio sperare da
quell’ottima volontà, con che ha sempre mostrato aggradir la
poca servitù, che altrove, et particolarmente in questi paesi le ho prestata
et haverà gettati gl’occhi della sua pietà sopra il mio povero
stato, et sopra la strettezza della mia fortuna, considerato
anco il lungo tempo, che mi trovo fuori, et preso in deliberatione
il richiamarmi, in ogni modo quanto più il tempo si avanza,
tanto maggior si fa la causa di aggiunger strettettissima
et affettuosissima supplicatione alla già fatta supplicatione per
esser consolato, et sollevato da questa carica. So di haverla più
volte in più tempi pregata del medesimo, et se tal volta ho tacciuto
è stato o per suo commandamento, o perché il servitio di lei lo voleva, et per
haver ancor in mano, et esser in piedi cose, che non mi per-
mettevano far l’instanza, onde la riverenza, et il debito di
servire, et d’attender m’ha fatto talere, come la Serenità vostra medesima
et le Signorie vostre eccellentissime colla prudenza loro lo possono ben comprender
aspetterò adunque questa gratia dalla somma benignità sua.
Dell’ambasciator ordinario per Venetia da alcuni di quelli di Holanda
mi viene detto sperar di certo la risolutione in questa Congregatione
avanti, ch’ella si disciolga. Questa Provincia frapone dilatione
sempre a tutte le cose, onde molti si compiangono, et in particolar
li signori Stati spetialmente per questa speditione per Venetia, et ho saputo
che il signor principe Mauritio se n’è doluto, et parla alle
volte con alcuni dei deputati di detta Provincia: ma si tiene
però, che non possi più tardar la risolutione. Gratie etc.
Dall’Haya all’ultimo di maggio 1621
di vostra Serenità
humilissimo et devotissimo servitore
Christofforo Suriano

--- page 142r---


--- page 142v---


--- page 143r---


--- page 143v---
Al serenissimo principe di Venetia
prima
n° 304 comincia 303

