
--- page 124r---


--- page 124v---


--- page 125r---


--- page 125v---


--- page 126r---
Prima
n° 301 fin 302
Serenissimo Principe
sendo presso questa casa della Serenità vostra il luoco, ove ordinariamente
in questa stagione li tre primi giorni della settimana li soldati
della compagnia del signor principe d’Oranges fanno l’essercitio ad un
terzo per giorno, trovandovisi sua Eccellenza mercodì anc’io me vi
conferii; onde hebbi occasione di vederla. Et laudando la maniera,
che teneva nel far essercitar la militia dei signori Stati, mi disse,
che sperava condur in campagna una buona truppa di gente
ben adrezzata al maneggiar dell’armi, et mostrò non persua-
dersi altrimenti se non che la guerra dovesse esser, poiché
intendeva, che Spagnuoli si andavano preparando poco a poco,
et che havevano anc’essi di brave genti: onde soggiunse
haveremo a battersi ben bene. Io dissi per cavar qualche cosa
parmi sentir dalle voci che sarà tregua. Rispose io
non vi veggo l’apparenza, ne so come si possa far
questo; poiché Spagnoli si sono lasciati intender,
che prima di trattarne deveno li signori Stati risolversi
a tre cose al permetter in queste Provincie libero
essercitio della religione cattolica romana, che non
pensassero all’affar delle Indie Occidentali, et che
permettessero l’apertura del passo per la schelda
alla piazza d’Anversa; allhora che da i signori Stati si
cedesse a questi tre punti si sarebbe il re di Spagna
contentato di devenir in trattatione con loro.


--- page 126v---
Al primo non vi è ripiego, per il qual vi si potesse asserire
dalle provintie, non perché si curassero, che per ogni città
si dicessero cento messe il giorno et che ognuno
ne sentisse cento, ma per il timor, che si haverebbe
sempre, che li pretti dipendessero dal re di Spagna
et seguisse qualche soversione al suo vantaggio:
Per il 2do dell’Indie, se vedranno le provincie di
poterlo fare, non assentiranno già mai di perder l’utile
et il guadagno al Paese con quel commercio per sodisfar al
re di Spagna.

Et quanto al 3° quelli de Zelanda, saranno sempre
contrarii, et per consequenza la città di Amsterdam
et qualche altra, sendo in esse il corso del commercio,
che con l’apertura della schelda sarebbe propriamente
un sviar tutti li mercanti capanzoni, che hanno
dopo la chiusa di quel passo portano il lor
denaro nella borsa di Amsterdam.

Disse, che questi erano stati li concetti, et desiderando io penetrar
un poco più oltre dimandai a sua Eccellenza se questa proprositione
era stata fatta, mi disse il signor Principe mostrando farlo la
confidenza che all’Eccellenza sua era stata fatta dal Pechius a parole
pensando di cavar qualche frutto
ma non haveva trovato rincontro a sua sodisfattione 
--- page 127r---
 per le considerationi accennate. Continuò Spagnuoli, o quelli
che hanno consigliata una tal propositione
hanno havuto per mira di far una divisione, et
metter tutte le cose in disordine nel Paese, perché
concedendosi il libero essercitio, hanno havuto
pensiero, che col tempo questo fosse stato assai
buon instrumento per riddur il tutto sotto la soggettione
de’ Spagnoli; o non lo concedendo, alterar gli animi
dei cattolici, che fomentati da altri spiriti turbo-
lenti mettessero qualche bruglieria nel Paese
col nome, et sotto pretesto di libertà di conscienza
quanto al 2do sarebbe stato con pensiero, che
provincie, che non sono maritime, et che non curano
più, che tanto questo viaggio dell’Indie Occidentali
fossero per gustar che non succedesse a confusione
Holanda, et Zelanda in particolare, che lo procurarò.
Per il 3° consolar ancora tutte l’altre provincie
contro quella di Holanda, che ha il commercio
tutto in un medesimo tempo levar al Paese il frutto
et impoverirlo, et di tal maniera metter gelosia
et una picca nello stato in generale.

Queste considerationi disse furono messe inanti prima
del far della passata tregua, ma non trattate
così consigliando l’avocato Bernvel, 
--- page 127v---
 al
quale, come fino, ch’egli era, non parve
tempo, che fossero poste in trattatione, affine di non sturbar il successo, che
affettava della tregua, che poi seguì,
promettendo forse, che col tempo, o al fine
della medesima si sarebbono più facilmente
accostate, ma si è ingannato egli ne’
suoi pensieri; et Spagnoli non si trovano così
ben a cavallo al presente, come si pensavano,
havendo tutte le cose mutata faccia, et
essi persa la guida.

Sendo venuti a proposito della tregua,
procurai di cavar qualche cosa del viaggio
di quella dama, l’Eccellenza sua tirrò del capo
et mostrò far poco conto della sua intromessa,
disse, ridendo, io l’ho batteggiata col nome
di macarela della tregua, continuando, è
una burla, dà da intender mille cose
che non hanno sussistenza; mi portò hoggi con sé
una polizza del marchese Spinola, non però
sottoscritta, che diceva; ho inteso da madama
Serdas, che voi desiderate, che si entri in
trattatione di tregua, et io ancora, et niuna
altra cosa mi era aggionta. La risposta
doveva corrisponder: noi crediamo, che non
havete desiderato d’entrar in trattatione, et noi
manco, se la vorrà presentar, che lo facci
soggiungendo ho ben detto alla medesima donna,
che guardi bene a quello, che parla, et che
dicca assolutamente 
--- page 128r---
 al Marchese, che io non
ho detto quello, ch’ella stessa afferma
non haver proferito ad esso Marchese
 ancorché egli habbi scritto della maniera
c’ha fatto. Ma veggo bene aggiunse, che non si farà di
meno di non entrar in guerra già tengo avviso, che
Spagnoli marchiano d’Anversa, et fra poco tempo non potemo
attender, altro se non, che ci attacchino in qualche piazza.
Staremo all’erta per far ancor noi dalla parte nostra quello,
che si conviene. Tutto ciò ho stimato proprio della
intelligenza della Serenità vostra perché potrà farvi quel reflesso, che
si ricerca nelle congiunture presenti. Gratie etc.
Dall’Haya li 24 maggio 1621
di vostra Serenità
humilissimo et devotissimo servitore
Christofforo Suriano

--- page 128v---


--- page 129r---


--- page 129v---
Al serenissimo principe di Venetia
prima
n° 301 fin 302

