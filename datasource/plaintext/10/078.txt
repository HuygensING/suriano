
--- page 387r---
n° 351 sola
Serenissimo Principe
non havendo la passata settimana dal messaggiero d’Anversa
havute le mie lettere ordinarie, pensai riceverle doppo l’ispedi-
tione con l’altro dispaccio; ma né quelle sono comparse, che
di Venetia dovevano esser ispedite ai cinque; meno l’altre dei
dodici: et come reputo le prime perse, così dubito delle seconde;
che non vorrei per il publico rispetto. Tutto il male succede
nel Palatinato, o lì intorno.
Per dove appunto è il passaggio dei postiglioni, che vengono di
Augusta, ch’è sul vescovato di Spira, là le genti del conte
di Mansfelt hanno fatto mille mali, havendo saccheggiato
a Reynhaussen, et Oberhaussen, presa la picciola terra
di Bruxel, et abbruggiati altri otto villaggi. Dicono
che ’l Vescovo sia passato in persona in Lorena per haver
assistenza, et che là era ordine di far qualche truppe.
Del conte di Mansfelt, ov’egli sia al presente non si ha sicurezza;
ma questo solo s’intendeva, che fosse andato al soccorso
d’Heidelbergh, ch’è stato assediato dai Spagnuoli
da doi parti.
Quest’ultimo avviso è venuto sicuro alla notitia di questi prin-
cipi, et temono assai della perdita di quella piazza; il che
riuscirebbe di altrettanto maggior dispiacere a sue Maestà
quanto vi va della riputatione, perdendo la città capi-
tale della loro residenza; et temendo, che questo possi le-
var totalmente il cuore agl’altri sudditi lì intorno con
pericolo di maggior perdita ancora.
Questi avvisi non lasciano gustar affatto quelli, che mercordì
venero d’Inghilterra, che ’l Re intesa la relatione di Dighbi 
--- page 387v---
 habbi risoluto di riconvocar il Parlamento. Da tutte le parti
hanno havuto, che quella Maestà si mostri ardente in questo
affare, et esser risoluta di operare altrimenti di quello ha fatto
sin qui, et le Maestà loro si persuadono gl’effetti conformi.
Elle vorrebbono, et li signori Stati ancora, che in questa congiuntura li
tre ambasciatori destinati per l’accommodamento del negotio dell’Indie
Orientali con la Natione inglese fossero di già a Londra per dar
calore a quella Maestà, et fomentar ogni più buona risolu-
tione del Parlamento. Sono ispediti totalmente. La nave pronta
con le loro bagaglie alla Brilla, né altro li manca, che ’l buon
vento. Hanno presa licenza dal signor ambasciator Carleton venerdì passato
et si compiacquero anco venir ad honorar questa casa della Serenità vostra
offerendosi d’incontrar a quella corte tutte le occasioni, che
potessero venire per servitio di vostra Serenità; et mi fecero instanza
di raccommandar all’eccellentissimo signor ambasciator Lando gl’interessi di queste
Provincie, et che cooperasse all’essito della buona volontà
dei signori Stati intorno il negotio per il quale essi erano destinati.
Sodisfeci al complimento con quei ringratiamenti che puoti più af-
fetuosi, et dissi, che ero sicuro, che nell’eccellentissimo signor ambasciator Lando
(alla prudenza del quale era molto ben nota l’intentione, et
buon volere della Serenità vostra verso questi Stati) haverebbono
trovato tutto quello, che havessero desiderato.
Quello, che da qualcheduni di questi signori in particolare si stima che
potesse far il re della Gran Bertagna più prontamente et espeditamente per servitio
di questi principi, è che con una buona armata di vasselli, et buon numero de
gente si gettasse alle rive della Fiandra, et così facesse diversione.


--- page 388r---
Questo è concetto vecchio, altre volte procurato di persuadersi da questa parte
a quella Maestà, et parmi nel discorso haver tanto cavato, che questi ambasciatori
trovando buona congiontura, lo spargeranno, et tenteranno di impri-
merlo nell’animo del Re.

Corse voce fin della passata settimana che lo Spinola se non ha
richiamato sia per richiamar li Spagnuoli, che sono in
Palatinato. Volendo li medesimi Spagnuoli dar ad intender
al re della Gran Bertagna hora, che hanno preso quasi tutto
il Palatinato ponendolo in mano di Cesare a nome del
quale pretendono haver guerreggiato, che essi non se ne
vogliono più ingerire. Tuttavia ancor non si sa più se non
ch’essi Spagnuoli siano all’assedio d’Heidelbergh.
Et questi principi vivono con ansia non havendo alcune
nuove fresche.
Non ho dubio, che s’è vero che sia seguita la pace, come
viene scritto tra il re di Polonia, et il gran signore vostra Serenità
ne sarà stata avvertita: tuttavia havendo veduto lettere
di Varsovia, et di Dancica, n’ho fatto l’aggiunto estratto
in che si comprende il modo, et le conditioni colle quali
essa pace è stata fatta; potrà servir forse di rincontro.
Si gode qui di questa nuova per il beneficio dell’estrat-
tione de’ formenti, et altre biade, che in gran quantità
vengono da quel Regno, et se fosse durata la guerra 
--- page 388v---
 questo Paese haverebbe patito grandemente.
Li corsari hanno ultimamente attaccata una caraca spagnuola,
che con il valsente di sei milliona di fiorini veniva dall’
Indie Orientali. Vi era quantità di diamanti, drappi di seta
et altre ricche merci. Li marinari si sono difesi bravamente per
tre giorni; in fine acceso il fuoco nella nave arsero le
mercantie, et ridotto il vassello al solo fusto con l’arti-
glieria si abbissò, sendosi resi alla discrettione dei pirati
alquanti dei marinari. Molti mercanti portughesi in
Amsterdam risentono della perdita.
Il principe Mauritio sta tuttavia fuori né par che ardisca
partir di dove si trova mentre lo Spinola alla voce, che
diede sua Eccellenza di ritirar le sue genti haveva altrimenti fatto
avanzando qualcheduni dei suoi. Et teme l’Eccellenza sua ch’esso Mar-
chese non desideri cosa più che che* ella parti per farsi pa-
trone di tutte quelle picciole terre, et villaggi nel paese di
Cleves, et Giuliers per mettervi poi tutte le sue genti dentro,
esser pronto a primo tempo, et in campagna innanti
che li signori Stati habbino pensato si può dir ad uscire.
Il baron di Kessel general dell’artiglieria di questi signori è
partito dal campo amalato; così ha fatto il luogotenente della
compagnia di sua Eccellenza, et molti altri ufficiali.
Si sono fatte distribuir tutte le munitioni, che erano ammassate
nel campo nelle doi piazze di Emerich, et Rees, et in
forte di Schinch.
Dell’assedio di Giuliers non si sente se non che continui senza
esser stretto di vantaggio, né che si avanzino più le 
--- page 389r---
 trincere; ma ben che si faccino qualche sortite, et scaramuccie.
Doppo l’ispeditione delle mie doi lettere de’ 22 del presente,
che mando qui aggiunte in copia più di uno di questi
signori m’ha tocco sopra l’assistenza aspettata da vostra Serenità,
dicendomi delle medesime cose, che scrissi nelle prime. Et prin-
cipalmente il signor Arsen ha passato meco ufficio molto pieno
dicendomi in particolare, che in quell’eccellentissimo Collegio coll’
essergli stata data la mano dal serenissimo Principe gli era
stata affermata la parola di assister a questi Stati
nel caso della guerra, et delle hostilità; che quella era,
et queste si erano vedute, et si vedevano continuate,
et che la capitulatione parlava chiaro; aggiungendo
che a lui si rimproverava, et simil altre cose, che stimo
superfluo il repetirle, havendo anco la passata settimana
detto tanto che basta alla prudenza della Serenità vostra per far
risolutione propria al suo servitio con servitio anco
di queste Provincie. Io con detto signor Arsen, et con
altri ho sostenuto il buon senso di vostra Serenità con quelle
ragioni, che mi è stato commandato di valermi; pro-
curando di adolcir l’amaro, che m’accorgo tuttavia
risentirsi. Alcuni mostrano sperare che colla nova,
che aspettano dell’elettione, che haverà fatta vostra Serenità
di suo ambasciatore per qua, manderà anco ordine di esborso
di denari.
Quel Grisone che si trattiene qui solicitando dichiaratione
di aiuti mi è venuto ultimamente a communicar la
mala nuova della presa fatta da’ Spagnuoli di Chiavana 
--- page 389v---
 et di quella dell’Engadina bassa dall’arciduca Leopoldo.
L’avviso è da questi signori risentito nell’animo; ma non si
muoveranno a dar aiuti così facilmente havendo bisogno
per sé stessi. Ha qualche speranza colla nuova riductione
delli deputati di Holanda, che ha cominciato hoggi; ma
non credo, che haverà congiontura propria al suo interesse.
Mi ha pregato di raccommandar alla Serenità vostra la sua Patria
et che lo assisti qui appresso questi signori. Per il primo per
consolarlo gli ho promesso di farlo; et quanto all’
altro gl’ho data intentione di ottima volontà, et che
mi sarei mosso secondo, c’havessi veduta la materia
disposta. Gratie etc.
Dall’Haya li 29 novembre 1621
di vostra Serenità
humilissimo, et devotissimo servitore
Christofforo Suriano

--- page 392r---


--- page 392v---
Al serenissimo principe di Venetia
n° 351 sola


--- page 390r---
Traslato di una lettera di Varsovia de’ 24 ottobre 1621
Hora do nova a vostra Signoria come li nostri doppo la morte del signor General
hanno fatta la pace col Turco. Le conditioni sono che Chochino
resta alli Polacchi. Li Tartari non hanno a venir in Polonia.
Il principe di Moldavia si ha da elegger dal Turco; ma persona
di gusto dei Polacchi. All’incontro li Cosacchi non hanno da
passar su quel del Turco. Si ha da pagar alli Tartari il
solito contributo, et al gran Turco alcuni mazzi di zebellini
all’anno; et il gran signore a sua Maestà alcune pezze di broccato
d’oro per contracambio, et per segno di salda amicitia. Questo
è quanto si ha sin hora potuto sapere. Riga è persa, et
Dio sa quando la ricupereranno. Sua Maestà si aspetta per
San Martino, et già la nobiltà ritorna a casa.
Estratto di altra lettera di Dancica de’ primo novembre 1621
Nell’istesso punto ho ricevuto un corriero del signor Duca dal campo
che scrive, che per gratia di Dio la pace era conclusa col
Turco, la quale si deve di tanto più preggiare quanto è
accaduta nell’estrema necessità insperatamente del che ho
voluto dar avviso a vostra Signoria come a mio caro amico.
Estratto di altra lettera pur di Dancica de’ 6 novembre 1621
Ho scritto cinque giorni fa una polizza a vostra Signoria facendole saper la
nuova della pace col Turco; adesso vengo a confermarle
l’istesso, et fu la conclusione fatta a’ 8 ottobre et il trattato
cominciò a’ 2 ottobre ricercato dal gran signore. Dalli 2 fino
alli 7 si trattò senza frutto, sì che doi signori, che furono
mandati dalla banda nostra se ne ritornorono senza 
--- page 390v---
 far frutto. Alli 8 il Turco mandò a dire, che li deputati
tornassero, il che fatto il gran signore li fece venir in sua presenza
et li raccolse honoratamente, et disse, che non voleva rompersi la testa
in far tanti articoli; ma che voleva, che la pace restasse
colli medesimi patti, et conditioni, ch’era stata colli suoi prede-
cessori; et così fu conclusa. Il gran signore mandò present[e]
honoratissimo al serenissimo nostro Principe (fatto generale in luoco
di Rotkeniz morto pochi giorni innanti di mal caduco) fra
altro un elefante vivo; il Principe li mandò un cane
in tutta bellezza, et alquante pistolle bellissime, il che fu
accettato amorevolmente. Il gran signore doppo haver
commandato alli Tartari di andarsene a casa, et non più
molestar la Polonia, et doppo haver ordinati li suoi
deputati per andar col serenissimo Principe a Leopoli trovar
sua Maestà per la confirmatione della pace se n’andò via
con tutto il suo essercito. Il che ho voluto far saper a vostra Serenità
come cosa certissima. Sua Maestà subito l’incontrò con
tutta la nobiltà. Et commandò, che la soldatesca sti-
pendiata se n’andasse la stradda di Lituania dritto in
Livonia contra il Svecese. Che scorre tutta la Livonia,
et Corlandia. Con che etc.

--- page 391r---


--- page 391v---
Avviso della pace tra ’l Turco
et Polonia
nel n° 351 sola
