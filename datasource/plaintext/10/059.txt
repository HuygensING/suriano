
--- page 306r---
Prima
n° 332 fin 333
Serenissimo Principe
Doppo la retirata fatta dal governator d’Anversa in Fiandra scritta
la passata settimana nelle mie lettere n° 331, che invio con queste
replicate si trova egli al presente con 9 mila fanti a Ekloo, havendo
fatti passar gl’altri sette milla alle sue guarnigioni. In quel
luoco si è trincerato per dubio forse di non esser soprapreso coll’
essempio d’altri tempi mentre s’è voluto attentar in quella
parte. Arrabbiano Spagnuoli, che la cosa non sia successa
incolpano la perdita del tempo, non havendo don Inigo affrettato
il camino, come doveva per pigliar il posto delli argini a fine
d’impedir, che non fossero rotti. A quelli dei Stati non
ha bastato far li primi tagli; ma hanno tagliato anco
un altro argine, et allagato altro più gran spatio di
Paese; et l’acque arrivano fin a Bruges, et a Gant con
danno di più di ottocento milla fiorini; ma il più de-
gl’inimici. Arrivate le compagnie mandate da questa
Provincia, et l’altre ispedite dal signor principe Mauritio
in Fiandra sono state ripartite ne’ presidii; et li borghesi,
che uscirono di Midelburgh se ne sono ritornati alle
case loro per evitar anco la spesa maggiore poiché per
ogni borghese secondo l’ordinario si davano dieci piacchi
per giorno. Hora par che questi signori si promettino, che
stante l’allagamento del Paese, li presidii fortificati,
et li buoni ordini posti, non vi sia pericolo, che l’inimico
in quella parte possi attentar così facilmente che non possi
farsele buona resistenza. Li doi ridotti presi dall’inimico
furono dai soldati, che rivenero per riprenderli trovati
abbrugiati, ma poca perdita è questa nel peggio, che si 
--- page 306v---
 poteva aspettare se a tempo don Inigo faceva l’intrapresa.
In questi giorni anco nel Clomart paese dei signori Stati sul camino
che riguarda al Brabant fu attentato da buona truppa
de’ Spagnuoli di surprender un castello chiamato Nordam
feudo di sua Eccellenza et piazza molto forte; ma furono ributati.
Mentre un agente d’un capitano andava a portar alla guarnigione
da doi in tre milla fiorini è stato trovato vicino a Gorcon
da alcuni soldati nemici usciti di Bolduch, et levatogli il denaro
l’hanno fatto prigioniero.
Alle barche che passano sopra la Mosa per li medesimi che escono di
Bolduch è dato del travaglio, né ardiscono hora se non ben
armate far viaggio, et lo fuggono la notte, et quelli dei signori
Stati non si tengono otiosi per attaccar dove possono, havendo
ultimamente rubbate doi barche dell’inimico. Et così l’hosti-
lità seguono da parte, et d’altra.
Doveva il signor principe Mauritio havendo ridotto in buona
difesa il forte fabricato dall’altra parte del Rheno, che
riguarda a Rees passar la riviera; et questo a fine
d’incommodar l’inimico, come anco per andar a far foraggio
et dar una sicura retirata a quelli dello Spinola, che volero
venir a rendersi, scrivano ch’esso Spinola
si trovava alloggiato a Burich in un luoco molto avan-
taggioso, che stasse quivi ben trincerato, et havesse fatto
serrar il suo ponte, temendo, che le sue genti non si
dibandino. Et qualcheduno venuto dal campo dell’inimico
ha riportato a sua Eccellenza che d’un reggimento di Loreni, ch’era
di tre mille huomini non ne restavano in tutto, che ottocento.

--- page 307r---
Ancorché stia il Marchese alloggiato assai commodo, ha però
incommodità di viveri, carestia di tutte le cose, et penu-
ria in particolare di foraggio. Patiscono ben questi di qua
di qualche mancamento, ma non tanto rispetto alla com-
modità del transporto su per la riviera, che fa riuscir
il tutto assai buon mercato.
Con lettere de’ 20 di settembre ci è avviso che ’l conte Henrico
Vandenbergh era ancora all’intorno di Giuliers senza
però accostarsegli o farli alcun danno; che faceva far
un forte sopra la montagna chiamata della forca dirimpetto
alla città; il che fa giudicar al signor principe Mauritio, che
sentendosi il detto Conte troppo debole per poterla sforzare
sia fermo il suo disegno di circondarla, et impedirle
ogni soccorso.
Dall’altro canto il Marchese fa far diverse opere intorno
li quartieri della sua armata; et massime dove dalla
parte delli signori Stati egli pensa di poter ricever il più
gran pericolo; et li suoi ufficiali, et capitanii si pro-
vedevano di case, et di grandi habitationi, in maniera
che si presume da questo, che non habbi intentione
di partir così tosto di là. Questo conforma con lo
scritto altre volte, che possi lo Spinola svernar in quella
parte.
Mentre sua Eccellenza attende con diligenza anc’ella a quello che se le
spetta. Questi signori per sostener il peso delle gravi spese, che
hanno sopra le loro spalle attendono del continuo alla
materia di trovar denari. Non da tutti viene ben inteso,

--- page 307v---
Che si habbi ad aggravar il popolo; ma si vorrebbe, che li
più ricchi, et quelli, che hanno il maggior trafico concorressero
alla spesa; ma come si trovano pochi nei magistrati delle
città, che non habbino qualche interesse sia nei datii o nell’
entrate, o nell’uscite difficile riesce tal persuasione.
Qui aggiunti saranno gl’articoli, che scrissi riverentemente la
passata settimana di dover inviare, et sopra li quali tratta questa
Congregatione di Holanda, et saranno per quelli dell’Eccellenze vostre
che ne haveranno curiosità.
Dalla Serenità vostra si attende con devotione, che venga la sodisfattione
delli 50 mila fiorni per mese in virtù dell’aleanza, non contentando
alcuni, come mi viene riferto della dilatione, et altri
mostrano viverne impatienti; et da quelli, con chi m’incontro subito mi viene addimandato se darò denaro se
n’ho havuta la commissione, che hormai è il tempo, et
cose simili, mostrandosi desiderio, che ciò segui. Io rispondo
che attendo quello, che dalla Serenità vostra mi venirà commandato
et ch’ella ancor non era avvisata di ciò che seguiva.
Et di tal maniera mi vo sbrigando dall’instanze. Gratie etc.
Dall’Haya li 27 settembre 1621
di vostra Serenità
humilissimo et devotissimo servitore
Christofforo Suriano

--- page 308r---
Blank page

--- page 308v---
Al serenissimo principe di Venetia
prima
n° 332 fin 333

