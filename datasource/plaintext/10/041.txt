
--- page 198r---
2da
n° 314 comincia 313
Serenissimo Principe
qui si sta con particolar espettatione del fine della convocatione
de’ principi della Bassa Sassonia a Wolfenbutel, et particolarmente dovendovi
intervenir l’elettore di Sassonia. Il re di Danimarca interverrà anco
personalmente.
Si crede che sarà per intendersi bene per la presente
constitutione delli affari dell’Alemagna, et trovar ripiego, che non
le si levi la total libertà sua: tuttavia pensano che sotto vi sia
qualche altro misterio.
Ho havuta copia della lettera, che ’l re della Gran Bertagna scrive
ai principi dell’Unione dolendosi di quello hanno fatto, et di ciò che
hanno detto della Maestà sua incolpandola del trattato loro di pace
onde come di cosa non vera dimanda ad essi principi risarcimento
per la riputatione dell’honor suo, et del genero. Può esser che
d’altra parte le sia capitata, io però non ho voluto far di meno
di non inviarlene anco un translato nella lingua italiana.
Havendo presentito il Christianissimo, che come in Inghilterra qui ancora quelli
della Roscella dovevano mandar quattro lor deputati doi genti-
lhuomini, et doi predicanti ha sua Maestà spedito qui suo gentilhuomo
espresso per avvertir questi signori che non siano sentiti, anzi venendo
siano arrestati, et fatti capitar nelle mani di lei, et di più che
né ad essi della Roscella né ad altri suoi sudditi sia data assistenza
o commodità di provedersi da questi paesi di amonitioni di guerra
né fatto altro, che possi riuscir in alcuna parte contra il servitio di
sua Maestà. Detto gentilhuomo in publica assemblea presentato
da monsignor di Maurier ha fatto l’ufficio con efficacia grande
et n’ha riportata risposta di riverente ossequio, et devotione
verso la Maestà sua et con parole generali l’hanno assicurata, che
piglieranno buona cura, che non sia attentata cosa, che possi 
--- page 198v---
 riuscir in pregiudicio di lei, et con altri concetti simili hanno
dimostrata la buona volontà di queste Provincie, et la loro osservanza
alla Corona: onde ha il detto gentilhuomo dato segno di restar
sodisfatto. Anco con sua Eccellenza ha fatto il medesimo ufficio.
A lei anco ha raccommandato la liberatione di alcuni francesi tra
quali vi è un scudiero di madama sorella del Re posti prigioni alcuni
giorni sono imputati per fabricatori di monete. Si pretende, che
siano inocenti, et li Francesi publicano la prigionia esser stata inven-
tata per tirar il modello d’un secreto da seccar acque che havevano
offerto per levarne nella Northolandia, et ne dimandavano centomilla
fiorini a opera fatta: tuttavia sono tenuti ristretti, et separati
et contra di loro si sta nel punto delle monete.
È qualche pezzo, che ’l signor cavallier Arsen va praticando, et nego-
tiando per sé stesso per reconciliarsi in Francia. Ho saputo haver
egli adoperato il mezo di monsignor d’Altariva colonello francese.
Hora venuto questo gentilhuomo è andato a trovarlo nella
casa del medesimo Colonello, et confessando gl’oblighi grandissimi
che conservava alla gloriosa memoria di Henrico quarto
mostrò anco il desiderio, che teneva di esser conosciuto riverente
et humil servitore del presente Re, usando altri concetti simili
d’un’apparente summissione. Ho scoperto dal parlar confidente
del detto gentilhuomo, che da monsignor di Diguieres amico dell’Arsen
haveva havuto qualche ordine di coadiuvar col mezo di qualche
abboccamento la redintegratione in gratia del Re dell’Arsen
et s’è concluso esser necessario ch’egli procuri di dar sodisfattione
a sua Maestà et alli ministri di lei, che in particolar si professano offesi
per rispetto della Maestà sua et per sé medesimi, dicendomi detto signore, che 
--- page 199r---
 a questo bisognava, che mirasse, et se haveva volontà di sodisfar
al Re, et servirlo lo facesse constar con effetti riverenti et di som-
missione, et di sodisfattione. Ciò ch’egli sia per fare non si sa.
La risposta all’ambasciator di Polonia fu conforme a quella, che in sostanza
riverentemente significai hoggi otto alla Serenità vostra. S’era già accommodato lo
stomaco il che mi significò quando si compiacque venir a licentiarsi
da me in questa casa della Serenità vostra. Mi disse però che aspettava almeno,
che questi signori havessero fatta qualche picciola cosa per il suo Re, ma che
l’havevano tenuto qui tre settimane, et infine lo spedivano con
un bel niente; et anco per la nave che doveva transportar l’armi
dategli dalli arciduchi, et per lo stesso transporto doveva egli medesimo
ingegnarsi di trovarla, assicurar la condotta, et far altro, che
tanto si sarebbe fatto anco con un particolare patienza disse non si può
far altro la congiontura vuole così. Mi communicò esser stato presentato
di una cattena di milla fiorini, et che l’haverebbe rifiutata se non fosse
stato per qualche rispetti. Questo credé sempre di esser spesato a nome
publico per gl’ordini, ch’erano stati dati nell’hosteria alla sua venuta,
ma tutto se gli è lasciato pagare, anzi non havendo tanto che lo potesse
fare, ha condotto seco l’hoste in Amsterdam per sodisfarlo. Havevano
li signori Stati nella lettera datagli per risposta a quella del Re posto
nella mansione il solo titolo di re di Polonia, egli non la volse ricever,
senza il titolo anco di re di Svetia in che l’hanno contentato
in ogni modo è partito malissimo sodisfatto sendosene dichiarito colli
ambasciatori di Francia, et d’Inghilterra, et con me ancora quando fui a dirli
a Dio. Ma ha bisognato ch’egli habbi patienza.
Mi fu detto anco da altri quello, che l’eccellentissimo signor Ambasciator inglese mi mandò
a communicar della risolutione della Congregatione d’Holanda 
--- page 199v---
 della nominatione per la parte loro di monsignor di Langarach per presentarlo alli
signori Stati per ambasciator per Venetia. L’apertura non è ancor stata fatta all’
assemblea, et la causa si tiene che sia per voler quelli, che hanno l’
interesse particolare brigar di indur gl’altri dell’altre provincie ad
assentir nella persona, che doverà succederli in Francia, ch’è quel
Burcost che vi è stato straordinario. S’è già buon pezzo scoperto
l’artificio, et l’interesse, et fra l’altre provincie quella di Gheldria
si formalisa assai sendo la prima tra le sette, et par strano, che
quella di Holanda vogli haver in ogni occasione, et in ogni corte la
preheminenza: con tutto ciò non havendo manc’ella soggetto proprio
si crede, che in fine si potrebbe accommodar in monsignor di Langarach
della persona del quale non so come si contenti il signor principe Mauritio
per li rispetti scritti nelle mie lettere de’ 10 maggio passato: tutto biso-
gna, c’habbi tempo nella constitutione di questo Governo, che mi giova
sperare, che non diferirà molto.
Havevano li signori Stati all’instanza, et per la raccommandatione fatta al
Presidente la settimana passata a nome di vostra Serenità per l’interesse del mer-
cante Moens scritte lettere favorevoli alli signori dell’amiralità di
Zelanda dandoli commissione di far breve, giusta, et
ragionevol ispeditione, ma sendo doppo sopragiunte lettere da
Midelburgh dell’agente là del medesimo Moens all’avocato Vandervech
qui nell’Haya, c’ha in mano la solicitatione dell’affare, che si erano
sotto cautione restituite alcune mercantie a qualche interessati
francesi et altri, m’ha pregato di rinovar l’ufficio per nuove
commissioni a fine di metter in più sicuro il bene del detto
Moens così feci hieri a sera col presidente di Gheldria
che mi promise di operare a sodisfattione di questa nuova 
--- page 200r---
 raccomandatione di quello seguirà le ne darò riverente avviso.
Con mie lettere de’ 14 aprile passato rimandai alla Serenità vostra la copia, et
seguitò anco a’ 19 del medesimo la replicata di doi fogli: in uno vi era
anotata la quantità, et qualità di robbe consignate a nave per nave
delle dodici, et nell’altro la specificatione di alcuni prezzi; ma perché con
questa non potevo cavarne il vero debito sendovi diverse cose delle quali non
vi era anotato il prezzo la pregai far notar a chi aspettava all’
incontro il vero costo a partita per partita per poter dimandar a chi
tocca precisamente il debito. Non ho mai havuta altra risposta, se si
compiacerà potrà commandar, ch’io ne sia avvertito per procurar come
farò ad ogni mio potere il rimborso da quelli, che anderanno
debitori. Non ho dubio, che ’l signor Marco Dardani sarà già arrivato
a Venetia a lui potrebbe vostra Serenità commandar la cura di dilucidar
questo conto per ribatter quello sa esser stato fatto buono dagl’interessati.
A’ 22 ottobre dell’anno passato vostra Serenità mi commandò di procurar dalli
partionevoli della nave Jonas, ch’ella fece consignar in Candia
al loro agente doi milla ducati incirca che erano stati spesi ne’ concieri di
essa; et essendomi stato affermato, che a Venetia ne sarebbe fatta
la sodisfattione, et che al consule Ouris sarebbe stato dato
carico di trattarne colli ministri della Serenità vostra credo che ciò sia
seguito; ma non havendone havuta alcuna notitia scrivo riverentemente
questo tanto a fine occorrendo di ricever li suoi prudentissimi commandamenti.
Mi capitano hor hora lettere di Brusseles con avviso che con corriero
espresso qualche giorno passato il serenissimo Leopoldo havea fatta
instanza a sua Altezza di non effettuar l’ordine del Catholico come
essecutor di esso nella restitutione della Valtelina; ma sendosi
già spedito il Dolar risolvé sua Altezza di scriver in Spagna a fine che 
--- page 200v---
 da sua Maestà catholica fosse risoluto, et dato nuovo ordine se così li paresse
l’ambasciator di Spagna si affaticava per intricar le cose a tutto suo potere.
Le lettere sono de’ 29 del passato né sono più fresche di altre
ricevute sabbato. Gratie etc.
Dall’Haya li 5 luglio 1621
di vostra Serenità
humilissimo, et devotissimo servitore
Christofforo Suriano

--- page 203r---


--- page 203v---
Al serenissimo principe di Venetia
2da
n° 314 comincia 313


--- page 201r---
In lettere dall’Haya del secretario Suriano de n° 314
Lettera del re della Gran Bertagna alli principi dell’Unione
Signori miei cugini. Finchéa, che noi vi scrivessimo le lettere nostre dei 5 di marzo.
Per il baron Digby, il qual noi inviassimo ambasciator estraordinario alli arciduchi, noi
si promettevamo tanto sicuramente del rispetto, et affettione vostra verso la nostra
persona, et verso quelli, che ci appartengono, che noi volessimo bene col
mezo delle dette lettere non solamente riconoscer l’obligo nostro verso voi, et la
costanza vostra alla difesa, che voi sostenevate del Paese hereditario del
nostro genero, ma anco promettervi di haver ugual pensiero di voi, et vostri
Stati, pigliando a mano gl’interessi vostri per haverli nella medesima consi-
deratione, et condotta, che quelli del detto vostro genero nel trattato di pace
che di presente siamo per negotiar coll’Imperatore come voi benissimo sapete.
Ma tutto ciò non ostante a che vi sete condotti? Voi havete fatta la vostra
pace coll’Imperatore (che non ve ne volemo biasimare) ancorché molto meglio
havreste fatto, far constar questa buona inclinatione allhora che fuste
nella vostra dieta di Rottemburgh con divertir vostro genero dall’accettar la
corona di Bohemia; ma quello, che noi al presente trovamo molto strano in
questa attione, et di che noi habbiamo soggetto di risentirsi, è primieramente
che senza haver riguardo all’amicitia, della quale havete fatta sempre
professione portar al detto mio genero, voi del tutto l’havete abando-
nato nella maggior estremità de’ suoi affari, et per un articolo espresso
l’havete escluso dal beneficio di quel trattato, che a parte havete con-
cluso, non essendovi contentato di far una tregua (come la potevate fare)
per qualche tempo) sin tanto che unitamente et mano a mano voi haveste
potuto far una buona, et sicura pace per tutto ’l corpo et per tutti i
membri della vostra unione; ma l’havete fatta assoluta, et perpetua
per voi soli senza includer lui: disolvendo, et rinontiando di tal manie-
ra a tutte unioni presenti, et future tra di voi senza havere, né ricever
il consenso di lui, che n’era il direttore, et infine lo havete abandonato alla
sua fortuna perché n’esca della maniera, ch’egli potrà. Inoltre voi vi sete 
--- page 201v---
 condotti in questo con tal ardore, et con un sì violente desiderio (come pare) di sbri-
garvi dalla compagnia, c’havevate con lui, et di scuoterne prontamente il vincolo
che mettendo in oblivione tutte le promesse, et sicurezze, che voi ci havevate poco
innanti fatte col mezo di molte lettere vostre; ma vedendo il biasmo, che dal mondo
vi viene dato di tal infrattione tentate artificiosamente coprirne il mancamento
et sopra noi ranversarne la colpa, che sapremo ben ributtar ove ella deve esser.
Et non haveressimo fatto gran caso del tocco quando da molte parti non fossimo stati
avvertiti dei rumori, che a sommo pregiudicio dell’honor nostro si vanno spargendo,
che noi saressimo stati causa di farvi far questa separatione se bene assai
chiaramente habbiamo veduto, et conosciuto doppo ’l ritorno del cavalier Morton
a che tendevano sin dal principio li vostri disegni. Ma a fine che voi, e
il mondo tutto sappiate, che non siamo Principe di così poco intendimento e hab-
biamo a lasciarci governar da artificii, sappiamo benissimo che doppo haver voi
ricevuto il denaro, che v’inviassimo per il detto Morton, ch’era per mantenervi
et far c’haveste sussistenza sin tanto, che havessimo potuto meglio proveder
alli affari di nostro genero, et ai vostri colli mezi, che si erano proposti, de’
quali noi vi facessimo informare col mezo del detto Morton, quando non ostante
faceste sembiante colle lettere, et memorie, che c’inviaste al suo ritorno di
trovarlo buonissimo, et ce ne faceste ringratiamenti grandi, come di cosa sopra la quale
voi vi volevate riposare: tuttavia havendo voi fin d’allhora risoluto, come
al presente si comprende manifestamente di far gl’affari vostri d’altra maniera senza
di noi, et senza nostro genero ci proponeste in un medesimo tempo conditioni vane, et
impossibili, di far che li signori Stati Generali, come per forma d’anticipatione
inviassero nel Palatinato cinque milla fanti, et mille cavalli con ogni sorte
di provisione da guerra, et questo nello spatio d’un mese, che doveva cominciar
alli 19 febraro, ch’era la data della vostra memoria, et di più, che noi
vi provedessimo cento milla scudi per mese da cominciar similmente dal detto mese
di febraro, et così di mese in mese per le spese della difesa la quale con 
--- page 202r---
 tali conditioni voi promettevate continuar nel Palatinato; ma dichiaraste,
che senza questo non la potevate mantener più lungamente. Qual giudicio pen-
sate voi, che genti savie, et libere da passione potranno far d’una tal instanza?
Se voi havevate qualche sicura speranza di ottenner quello, che dimandavate,
come in doi, o tre parti della vostra memoria volevate inferire, et far creder
al mondo, perché havete voi tanto solecitato di fare, et concluder sì precipi-
tosamente un trattato a Wineham con il landegrave Lodovico di Darmstat
prima della fine del mese senza pigliar sopra ciò né il nostro parere, né quello
del nostro genero? Et se voi non havevate questa speranza, et non potevate pro-
mettervi l’effetto di tal propositione allhora, che la faceste (come veramente
non vi è huomo d’intendimento, che si possi persuadere, che voi poteste aspettare
stante l’impossibilità palpabile, et manifesta di accomplirne le conditioni,
tanto rispetto alla brevità del tempo limitato, che a gran pena poteva bastare
per andar, et rivenire da voi a noi, molto meno darci tempo di trattar colli
signori Stati per il fornire, et inviar le forze sudette nel Palatinato, et di mandarvi sì pron-
tamente una tal summa di denaro; quanto per il mal tempo, che in quella stagione
dell’anno faceva, et per molti altri impedimenti) perché sendo così havete voi volu-
to burlarvi di noi facendoci una tal instanza, che non era possibile ad huomo
vivente il sodisfarla? Trattanto credendo voi esservi così ben scaricati, et
gettato sopra noi la colpa di quello, che proponevate, et havevate già riso-
luto far da voi medesimi. Et per dar tutto il color, che potevate (ancorché
frivole) all’indecenza di quest’atto voi ci portate per obiettione nella vostra
lettera dei 3 aprile una ragione, che vi haverebbe mossi a concluder il
trattato di tregua (così voi lo chiamate) c’havete fatto a Magonza, et segnato
alli 2 del mese d’aprile, cioè che havevate compreso da una lettera
che vi era stata resa per parte nostra nel medesimo giorno, o il precedente per
il signor Trombol agente nostro, che noi inclinavamo al procurar una tregua, o
suspension d’armi col mezo dell’Arciduca et del marchese Spinola, che veramente 
--- page 202v---
 fu occasione ben presto abbracciata per farvi risolver sì prontamente ad un affare di tal
peso, et importanza. Ma noi lasciamo il giudicio di ciò a tutti quelli, che in-
tendono, né credemo, che getteranno mai alcuna macchia sopra l’honor nostro pur-
ché restino bene, et convenientemente informati del proceder nostro. Hora
havendovi fatto apparere, che noi assai chiaro comprendemo l’attioni altrui, et in
che elle possono toccar le nostre, et che non si può così facilmente anuvolarci la
vista sia in fatto di cortesia, o d’iniuria, non habbiamo a ricercarvi d’altro
se non che havendo tanto disobligato et noi, et il genero nostro, abandonando
come havete fatto nello stato, ov’egli si trova, ci vogliate far questa giustitia
di purgar l’honor nostro col mezo di vostre lettere scritte a noi, et per altre,
che pigliarete la fatica di scriver al medesimo fine al detto nostro genero, dalla
imputatione di questo cattivo biasimo; il che facendo noi resteremo.
Signori miei cugini
Nel nostro palazzo di Genuich a’ 2 di maggio
1621
Alli signori miei cugini li principi
dell’Unione di Alemagna
Vostro affettionatissimo cugino
J. R.
