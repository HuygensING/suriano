
--- page 420r---
n° 355 sola
Serenissimo Principe
finchéa appunto, ch’ero per dar principio a scriver le
presenti m’è pervenuto il dispaccio de’ 26 del passato con sole
lettere particolari; et quello dei 3 dello stante lo aspetto per
dimani a sera, o mercordì mattina con alcune di quell’
eccellentissimo Senato, che mi serviranno a sapermi governare
colla mente publica per quello può comportare il servitio
della Serenità vostra nella presente congiuntura de’ tempi, et
nell’espettatione, nella qual stano tuttavia questi signori
di risolutione per loro dal canto di lei in materia di aiuti.
Io non vidi la passata settimana il signor principe Mauritio, come
havevo pensato perché l’Eccellenza sua fu travagliata per doi o tre giorni
da dolor di gola, che l’ha fatta metter in purga. Hoggi
però l’ho veduta per cavar da lei (sotto pretesto di visita
quello, che volesse dirmi sopra quanto [m]i toccò, et riverentemente
scrissi nelle mie lettere prime in proposito
non mi disse di vantaggio se non che nelli signori
Stati vi era ottima risolutione, et che haverebbono fatto
da dovero.
Doppo diversi discorsi delli affari correnti dell’Alemagna, et di
questo Paese dissi, et parve, che lo facesse in passando
facendo l’Eccellenza sua caderne proposito. Noi haveremo pur
quello, che la serenissima Republica ci ha fatto l’honor di
prometterci. Io dissi signor Eccellentisimo non si ha da metter dubio
che sua Serenità lo farà quando sarà il tempo, et saremo
nel caso della capitulatione. Ella non mi replicò sopra questo 
--- page 420v---
 ma alzò un poco gl’occhi verso di me riguardandomi fisso; poi
continuò a dire concisamente. Un’armata è stata contra
l’altra; ognuno ha preso il suo vantaggio la fortezza
del Paese per l’acqua, et le piogge stesse hanno trattenuto
assai, che Spagnuoli non habbino fatto il loro profitto. Vostra Serenità
colla prudenza sua può comprender quello, che detto
Principe habbi voluto inferire, che parla poco, et vuole
esser assai inteso.
Entrò a dirmi, che ’l marchese Spinola ancor in Campagna
et che egli non sapeva far altro giudicio se non che volesse
veder il fine dell’assedio di Giuliers; sperando che cadesse
nanti la primavera; et qualche altro dice che ’l fine del
trattenervisi è stato perché temeva partendo, che li signori Stati
non introducessero qualche aiuti di viveri in quella piazza
et anco delle munitioni da guerra. Mi aggiunse sua Eccellenza che
anco don Inigo Borgia stava tuttavia nella Fiandra
né vi era apparenza, che si muovesse di là, aspettando
l’occasione, et il tempo proprio per qualche surpresa; ma
disse, non li anderà fatta.
A Bruges in quelli hospitali si trovavano più di doimilla
fanti amalati; et il signor principe Mauritio mi ha confir-
mato, che Spagnoli habbino persa grandissima quantità di
militia tanto da piedi che da cavallo; confessandomi
anco l’Eccellenza sua, che li signori Stati hanno perso più di cinque
mille fanti; che molti erano amalati, ma che al presente
non morivano così facilmente.

--- page 421r---
Mi disse l’Eccellenza sua la diligenza, che al presente mettevano li stati di
Holanda per trovar denari; et ho saputo da buona parte
che li signori Stati Generali cercano mezi per haver l’anno ven-
turo da metter le mani sopra dodici milliona di fiorini
somma gravissima, et impossibile per giudicio di quelli, che
intendono questa materia.
A Brusseles tengono che questi signori non possino più sussister
alle spese, et che levando Spagnoli le contributioni per la
parte loro così doverebbono cessar anco a questi signori;
ma si tiene per fermo, che essi Spagnuoli vi penseranno
molto bene; potendosi assicurare; che da questa parte
non havendosi le contributioni ordinarie si farebbe correr, et
ruinar il Paese.
Lettere di Anversa portano, che per li disordini di tanti fallim[enti]
li negotianti si trovavano in estrema pena per far bene
le provisioni per Brusseles alla corte stante la strettezza,
et discredito; sopra di che la serenissima Infanta haver lor
concesse sei settimane di tempo, et scritto amorevolmente
che non si alterassero perché trattanto sua Altezza esborserebbe
li denari; onde si tratta al presente di far passar li
contanti per Francia con licenza di sua Maestà christianissima.
Anco da questi signori altri, et simili avvisi sono risaputi
et si persuadono, come il medesimo signor principe Mauritio
mi disse, che Spagnoli siano così ben in bisogno de’ denari,
come essi lo sono.
Mi disse sua Eccellenza anco esservi apparenza certa, che ’l negotio 
--- page 421v---
 dell’Indie Occidentali sia per passar avanti; che l’interesse
di quelli di Northolandia per il trafico de’ sali sia punto
principale, che impedisce la riuscita; non volendo, che
questo trafico resti incorporato nella Compagnia, che sin qui
quelli di Encusen mostravano di contentarsene;
ma quelli di Hoorn stavano tuttavia renitenti: nondimeno
sua Eccellenza mostrò sperare, che ’l negotio andasse avanti.
Il signor Ambasciator inglese ha havuta commissione di rimessa di denari
per la summa di 300 mila fiorini per il Palatinato; et egli
havendo havute questa sera lettera d’Inghilterra mi ha
mandato per un suo communicar la risolutione del
Parlamento di dar un sussidio al Re per hora, et fino
a nuova riduttione per poter sostentar le militie
nel Palatinato, et poiché
’l medesimo Parlamento haverebbe
risoluto di mantener, et sostentar la guerra. Di che
tutto non ho dubio, che vostra Serenità sarà stata avvisata
dall’eccellentissimo signor ambasciator Lando.
Altro non si scrive da quella parte del Palatinato se non
che Spagnuoli, et le genti di Baviera si tengono alla
banda del Necar, et se bene non può dirsi
Heidelbergh assediato par però che resti incommo-
dato assai; che il conte di Mansfelt dalle terre del
vescovato di Spira vada passando in diversi villaggi
per mantener le sue genti; et che ’l vescovo di
Alberstat fratello del duca di Bransvich nel territorio
di Magonza habbi surpresa una piccola città; ma 
--- page 422r---
 fortissima nominata Amenenburgh, et insieme il castello situato
sopra l’alto di un monte facendo entrare da trenta de’ suoi soldati per un vecchio condotto; et egli di
fuori a tempo dete l’alarma alla città; onde quelli
di dentro correndo ai rampari, li soldati del Duca
presa la porta ve lo introdussero, et facilmente se ne
fece patrone; et si fece dar il giuramento lasciandovi
per governatore il conte di Stirom luogotenente delli mille
cavalli che detto Duca conduceva in Palatinato; che
dentro habbi trovate molte ricchezze, et gran provisioni
perché li habitanti delle piazze circonvicine havevano
condotto le lor cose più pretiose per maggior sicurtà
che detto Duca distribuisca patenti di doi milla
moschettieri, et che molti andavano a trovarlo.
Di Colonia si aggiunge, che monsignor di Tilli intendendo
la perdita di detta piazza haveva inviato verso là
buon numero di genti da cavallo, et da piedi
per veder se potessero ripigliar detta piazza. Di tal
avviso questo Re, et Regina hanno sentito contento
grande, et vogliono sperar migliori progressi.
Il Re fu sabbato passato a veder il signor ambasciatore di Francia, et fu sotto pretesto di visita per communicargli quelle
lettere dell’Imperatore, che mandai a nome di detta Maestà
la passata settimana in copia alla Serenità vostra et qui aggiunto
con li dupplicati delle mie lettere di hoggi otto ne 
--- page 422v---
 sarà la copia. L’Ambasciator ha mostrato al Re di stimar le lettere
ma havendolo io veduto doppo; mi ha detto, che li concetti
sparsi in esse possono ben esser conformi alla mente
dell’Imperatore, et di casa d’Austria; ma che non credeva
però, che fossero così scritte come si diceva; ma vi fossero
delle aggiunte assai. Come si sia in alcuni et particolarmente
Francesi vi è questo commune senso, che le lettere
siano fabricate per dar tanto maggior calore in Inghilterra
et far accender anco maggiormente l’animo del Re
et di tal concetto si espresse anco detto signor Ambasciatore.
La passata settimana, et fu mercordì sera fui chiamato da
quattro deputati delli signori Stati ad instanza delli signori
dell’amiralità di Amsterdam per la pretensione, che hanno
di vintré milla fiorini, che dicono haver esborsato di più
non sapendo, che fossero stati esborsati da vostra Serenità
in armata. Di questi non ho dubio, che ’l signor Dardano
haverà informata la Serenità vostra, et se bene io ho sostentato
che non sia conveniente né il dovere, ch’ella paghi
doppiamente con quelle ragioni che mi sono state soministra-
te dal fatto stesso, et dal servitio di vostra Serenità: con tutto ciò
stano ancor fermi nelle pretensioni, et nel dire, che non
sono stati avvisati in tempo delli esborsi fatti in
armata; et io sostento di haver loro sempre detto
che la serenissima Republica non vorrà pagar doppio. Con questo
si disciolse il congresso, sin qui. Doppo non mi è stato 
--- page 423r---
 detto altro. Aspetterò, et sentirò per darne riverente
conto a vostra Serenità. Intanto la prego compiacersi di far
chiamar a sé detto signor Dardani, et sentir da lui lo
stato di questo negotio per darmi quelli ordini, che
stimerà proprii, et necessarii.
Per la provisione de’ formenti non veggo di poter avvi-
sar a vostra Serenità certezza di poterla far in questa ver-
nata, tanto per la stagione troppo avanzata, che
per la partenza della flotta de’ vasselli destinati
per l’Italia; né havendo havuti altri avvisi dal capitano
Storm tanto più mi confermo di non poter far detta
provisione. Se per il primo tempo vorrà haver
di detti formenti potrà opportunamente darne la
commissione a fine di avantaggiar nei prezzi, et
nelle conditioni.
Dio benedetto concedi alla Serenità vostra all’Eccellenze vostre illustrissime et
a tutta quella serenissima Republica felicissime le santissime feste del
Natale, et l’ingresso felicissimo nell’anno nuovo
ad essaltatione, et grandezza per molti secoli di quel
serenissimo Dominio. Gratie etc.
Dall’Haya li 20 decembre 1621
di vostra Serenità
humilissimo, et devotissimo servitore
Christofforo Suriano

--- page 423v---
Al serenissimo principe di Venetia
n° 355 sola
