
--- page 023r---
2da
n° 281 comincia 280
Serenissimo Principe
capitò qui avanti hieri un consigliero del re di Danimarca, che
viene con titolo d’ambasciatore, né havendo sin qui havuta audienza
non si sa il negotio preciso per il quale egli viene. Io lo ho
visitato né nel congresso ho potuto cavar alcuna cosa
non doverà però tardar a sapersi. Da questi signori viene
tenuto per fermo, che venga per il negotio della coadiutoria
a fine di disponer questi signori ad interessarvisi colli loro
ufficii a sodisfattione del suo signore; in che parmi di haver
cavato dalli doi signori, che furono hieri a me, che già
il clero di Brem resti persuaso, et qualche altri della
città ancora, che ’l Re habbi ad esser contentato. Et viene
tenuto per fermo, che Vosberghen quello, che fu mandato
da sua Eccellenza verso quella Maestà, sotto mano nel suo
passaggio, et con destrezza senza interessar li signori Stati habbi
fatto qualche ufficio a fine di obligar quel Re, et con
tal maniera cauta non dar gelosia alla città stessa di
Brem, et ad altre delle ansiatiche.
Questo medesimo consigliero fu qui nel tempo della trattatione della
tregua, onde molti si vogliono persuadere, che sia venuto
qui per il medesimo oggetto, et che ’l suo Re, non parlando le
doi corone habbi a servir per mediatore. Questo è discorso
fondato sopra opinione, ma non ancor nell’essentiale.
Smontò all’hosteria li signori Stati li fanno hora preparar
alloggiamento, il che fa argomentar, che habbi a far qui 
--- page 023v---
 qualche soggiorno. Non ha havuto incontro alcuno, ma se
improvvisamente è arrivato all’Haya, che manco il signor
ambasciator d’Inghilterra ha saputo del suo arrivo se non doppo
c’hebbe preso l’alloggiamento.
Egli riferisce, che ’l suo Re col duca di Bransuich, di Mecheben-
burgh, et altri principi, et deputati di città nel circolo
della Bassa Sassonia dovevano ridursi nel paese di Holstein
a Segembergh per consultar delli affari di Alemagna
affermando, che ’l detto Re vi si porterà con ogni affetto
mentre vegga di non esser contrariato dagl’altri, et di
poter apportar beneficio alla causa commune.
Il Re palatino, che al passaggio suo per Amburgh si trovava
in quella città doveva prima della detta riduttione
abboccarsi col re di Danimarca, et di là poi ridursi
di nuovo a Walfenbutel et del successo di quella
Dieta si aspetta dai signori Stati con gran curiosità le novelle.
Sono stati avvisati l’Eccellenze loro, che gl’altri principi dell’
Unione erano stati in deliberatione et risolutò anco di
domandar allo Spinola una sospension d’armi, et che
non havevano potuto ricever incontro di sodisfattione
il che viene interpretato dal canto de’ principi a
debolezza, et ad altrettanto vigore da quella del marche[se]
avvisi, che non portano alcun gusto da questa parte
mentre massime sono anco accompagnati dalli acquisti, che 
--- page 024r---
 va facendo parendo, che ogni dì avanzi terreno; et temono
che ben tosto segua la total soggetione del Palatinato.
Ancor non ci è qui nuova, che ’l cavalier Digbi a nome d’Inghilterra
sia arrivato a Brusseles, solo si ha, che da per tutto lo stato
della Fiandra, del Brabant, et in ogni luoco siano dalli
serenissimi arciduchi stati dati ordini espressi, che sia detto
Digbi trattato con ogni honorevolezza, et come fosser le
persone proprie di sue Altezze. Et quelli che intendono le
cose si confermano; che crederanno Spagnuoli bastar
assai questi complimenti in luoco di sodisfar all’instanza
della restitutione del Palatinato per la quale è inviato.
Vivono pur con speranza questi signori che in fine il re d’Inghilterra disin-
gattato habbi a far una buona risolutione; et lo stesso signor
ambasciator della Maestà sua il signor Carleton è del medesimo senso, et
mi disse di crederlo, et che n’haveva qualche caparra per
l’ordine, che haveva havuto di far provisione qui di
armi tanto corsaletti, che moschetti piche, et altre dipen-
denze per armar dodici milla fanti, et che le dovesse
haver pronte. Questo però non basta all’essentiale, che già
doverebbe esser ordinato dalla parte d’Inghilterra.
Li signori Stati si preparano per ricever in quest’Haya il re, et
regina di Bohemia, che dovono venir fra quindeci giorni
o tre settimane alla più lunga; et già hanno spedito
ordine al capitano Stotburgh commissario della cavallaria di 
--- page 024v---
 andar a far scorta a quei principi con dodici compagnie
d’essa cavalleria. Hanno tenuta li signori stati celata la venuta
di detti principi sino a quest’hora, et al presente
resta publica ad ognuno; ma ancor non si sa il fine
né a che oggetto si ritirino qui, et con essi sarà anco la
madre del Palatino. Haverei ben caro saper come gover-
narmi in questa occasione può esser che la risposta mi capiti
in tempo se l’accidente lo porterà; in ogni modo nelle
visite debite, et nei complimenti mi regolerò col star nella
generalità delli ufficii, finché habbi il vero metodo, et
il vero, et espresso ordine, et maniera che dalla Serenità vostra
mi sarà detata per caminar con essa all’essecutione de’
suoi commandamenti.
Ad alcuni capitani di cavallaria, et altri officiali de’ presidii
per li quali doveranno passar essi principi è stato com-
mandato di partire per rancontrarli, et farli honore. Et
uno di essi addimandando al signor principe d’Oranges
se spirata la tregua li venisse occasione di far qualche buon
servitio a questo Stato, se doverà abbracciarla, o che
sua Eccellenza si è stretta nelle spalle, et poi uscita a dire,
che non li poteva dir’altro, ma che occorrendo se
haverebbe dato ordine a lui, et agl’altri vostra Serenità formi anco
da questo il giudicio suo prudente in questa materia. Gratie [etc.]
Dall’Haya li 16 marzo 1621
di vostra Serenità
humilissimo et devotissimo servitore
Christofforo Suriano

--- page 025r---


--- page 025v---
Al serenissimo principe di Venetia
2da
n° 281 comincia 280
