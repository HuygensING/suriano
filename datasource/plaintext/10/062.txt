
--- page 320r---
n° 335 comincia 334
Serenissimo Principe
conforme agl’avvisi, che la Serenità vostra haverà ricevuti dall’eccellentissimo signor
ambasciator Lando della partenza dalla corte d’Inghilterra del signor Villers fratello
del marchese di Buchingam, egli arrivò qui mercordì a sera.
Il giorno seguente si trattene con la Regina, et la mattina di venerdì
partì in diligenza verso Emerich per trovar il Re palatino. Havendo
io lo stesso giorno visitata la Regina mi disse, che haveva disuaso
detto Cavalliere a non far il viaggio, perché aspettava il Re
che si era risoluto di dar una volta qui non vi essendo alcuna
cosa di momento da vedere, o da fare al campo; ma nel discorso
che andò continuando cavai, che sua Maestà era stata avvisata della
missione di questo soggetto anticipatamente, et della causa
ch’era di far ritornar il Re all’Haya per levarlo da canto
del signor principe Mauritio, onde n’haveva in diligenza ispedito
l’avviso a Emerich. Di là partì il Re venerdì a mezo
giorno, et il sabbato pur a mezo giorno discendendo la
riviera con proprio vento capitò qui, amando più tosto
di tornarsene da sé, che esser fatto tornare. Il Villers
andando per terra non l’ha potuto rincontrare, onde
haverà caminato forse fino ad Emerich: tuttavia si aspetta
di ritorno dimani. Si è publicato che oltre le lettere del
re d’Inghilterra a questa Maestà havesse ordine di dirle, che dovesse
ritirarsi dal campo delli signori Stati, et per consequenza d’apresso
il signor principe d’Oranges, che potendo andasse in Alemagna;
et che commandasse il licentiar delle sue genti promettendosi
la Maestà sua che facendo questo Re di tal maniera, leverebbe
le gelosie, et accommoderebbono più facilmente li suoi
affari. La perplessità di questo Principe è al presente 
--- page 320v---
 più che mai sia stata grande non sapendo qual risolutione
possi più prender mentre sente le cose del Basso Palatinato andar
tutte alla ruina, et al precipitio nelle mani de’ Spagnuoli, che fattise
patroni della casa di Stein castello fortissimo, hanno havuta
commodità di passar il Rheno entrar nel Berchstrat del
quale si sono totalmente impossessati. Questo è territorio frutuoso
ameno, pieno di pascoli, et di continente di più d’una
giornata. È poco discosto da Heidelbergh. Il general
Veer si è ritirato non potendo far altrimenti a Manan, et a
Heidelbergh con tutte le sue genti, le quali mal pagate si dubita
che saranno causa della total perdita del Basso Palatinato.
Spagnuoli fanno passar il Rheno a tutte le loro genti che
si trovavano in guarnigione a Oppenheim et in altre terre
circonvicine, facendovi entrare delle genti del vescovo di
Magonza, et d’altri vescovi adherenti: segno di voler
don Gonsal di Cordova passar più innanti al possesso di
tutto quel Paese. La madre di questo re abandonato
Heidelbergh si era retirata su le terre del duca di
Wirtimbergh.
Dall’Alto Palatinato s’intende tuttavia fermamente che si tratti
accordo col conte di Mansfelt appresso del quale a nome dell’
Infanta sia andato monsieur René de Scialon suo
cugino; ma ho inteso anco, che a quest’hora si deve
trovar il baron Dighbi con commissione di trattar
una sospension d’armi tra Baviera, et Mansfelt
il che da questi principi viene creduto la riuscita
esser la total ruina anco da quella parte.

--- page 321r---
Questi avvisi riescono tanto più noiosi, et dispiacevoli a queste
Maestà, quanto che non sono veder rimedio, né trovar
scampo all’iminente ruina. Né il Re saprà che risolutione
prender perché bisogna o che assolutamente rinontii alla
protettione del re d’Inghilterra, et si abandoni alla fortuna
o adherendo alle persuasioni della maestà di quel Re si prepari
alle sommissioni, alle rinontie, et ad ogn’altro atto pregiudi-
ciale alla riputatione, et alla grandezza della sua nascita
et della sua fortuna. Mai più ho osservata la Regina mostrar
più alteratione d’animo nella faccia di quello che fu quand[o]
la visitai venerdì, mentre massime venne ella a parlar del
marchese d’Hanspach preso dall’Imperatore per mediator dell’
accordo con Mansfelt, et della sospension d’armi che tentava
sua Maestà Cesarea. Vedrà il Re le lettere del suocero; et
poi doverà pensar molto bene a’ casi suoi: ma egli è degno
di gran compassione perché ha appresso di lui ministri di po-
vero consiglio più pratici del governo di una casa, et di un
studio di belle lettere, che di materie di stato, et di risolu-
tioni in emergenti di tanta consequenza.
Questi signori non hanno risoluto di assisterli delli 50 mila fiorini per mese, ma
si crede che seguirà, con regolarsi secondo l’evento delle
cose.
L’ultime lettere di sua Eccellenza portano, che ancor si trovava di qua
del Rheno; ma che stava per dover in breve passar all’
altra parte a’ fine di solevar in miglior sito la soldatesca
et procurarle delle commodità, et proveder insieme
al mancamento di foraggio spetialmente per la cavallaria.

--- page 321v---
Si ha avviso, che dirimpetto a Giuliers doppo Lindeboon al
bosco erano stati posti quattro ridotti; et fattivi le trincere
a lungo quella parte, le quali si andavano anco avanzando
dal detto bosco fino ad una casa forte; facendo stato l’ini-
mico di serrar tutti li soccorsi de di fuori alla detta piazza
et il marchese Spinola in tanto si tratteneva senza far novi[tà]
d’altra sorte presso di Buderich. Non si crede, che per
quest’anno la piazza habbi ad esser forzata; ma ben
che si riserverà questo a primo tempo.
Non cessano le hostilità, et le sole pioggie, et escrescenze delle
acque impediscono al Marchese li progressi disegnati; anzi
di Brusseles viene scritto per buona stradda, che detto Mar-
chese non aspetti altro, che il calar delle acque.
Sendo corsa voce nel campo de’ Spagnuoli, che in quella parte
habbi a svernar lo Spinola, cominciavano li soldati a darsi alla
fuga. Se svernerà là, anco sua Eccellenza piglierà il suo allog-
gio o a Emerich, o a Arnhem.
Aspettano questi signori con devotione, et attentione grandissima la
risposta alle lettere loro inviate colle mie de’ 30 agosto,
et speravano, che quest’ordinario la portasse; ma se lo promettono
col futuro et di haver le mesate per potersi mantener coll’
aiuto della Serenità vostra nella guerra molti me ne hanno
addimandato, et l’Arsen in particolare m’ha detto, che nell’assem-
blea di Holanda, et in quella dei Stati Generali si ha tenuto
discorso, assicurandosi però ognuno, che da vostra Serenità sarà
prontamente et colle prime dato l’ordine che si aspetta.
Attendono la risposta sopra il negotio de’ Grisoni racc(ontat)o nelle medesime 
--- page 323r---
 lettere. Et quello che si trova qui viene ogni dì si può dire
a veder se ho havuta la risposta per saper la risolutione
di vostra Serenità. Solecita appresso li signori Stati perché si dichiarino, et
si risolvino quanto più presto, et mostra lettere del signor
Rodolfo Salice figliolo del già signor Hercole colle quali dà conto
della risolutione che si era presa di levar 12 mila moschetieri
et passar all’acquisto di tutta, o di parte della Valtelina
ma che vi mancavano denari per mantener il preso. Io
con quelli signori che m’hanno ricercato di questa risposta ho
iscusata la dilatione colla sicurezza dell’arrivo tardo delle
lettere mie, et così li vo trattenendo.
Dagl’avvisi, che ricevo nelle lettere della Serenità vostra de’ xi del
passato mi valerò di quella maniera, che comprenderò
comportar il servitio di lei.
Con le presenti vengono le doi lettere mie numerate 332 et 333
replicate. Gratie etc.
Dall’Haya li 4 ottobre 1621
di vostra Serenità
humilissimo, et devotissimo servitore
Christofforo Suriano

--- page 323v---


--- page 324r---


--- page 324v---
Al serenissimo principe di Venetia
2da
n° 335 comincia 334

