
--- page 180r---
Prima
n° 310 fin 312
Serenissimo Principe
la settimana passata venne qui l’avviso della dissolutione del Parlamento
d’Inghilterra, et la risolutione insieme, ch’è stata impressa nella lingua
fiaminga; et se ben io sono sicuro, che dall’eccellentissimo signor ambasciator Lando sarà
stata inviata alla Serenità vostra, in ogni modo per abundare la mando
tradotta colle presenti. Havutala questo signor ambasciator d’Inghilterra
nelle lettere sue la fece immediate capitar alli signori Stati. Ella
piacque; ma più sarebbe riuscita accetta se fosse stata di più
effettiva risolutione: considerato nondimeno il piedi, che si era
preso del caminar verso l’Imperatore col negotio si accommodorono
ad aspettar l’essito (et l’effetto con la restitutione del Palatinato.
A questo avvertimento n’è susseguitato un altro scritto da monsignor Caron
al signor cavallier Arsen, che quelli del Parlamento havessero nel sepa-
rarsi gl’uni da gl’altri risoluto di dar vinti sussidii al Re per
ricuperar alli re, et Regina suoi figlioli il suo, che ogni
sussidio importasse ducento et cinquanta milla lire sterline
et simil altre stravaganze, che empirono assai le orrecchie
di quelli, che haverebbono voluto, che così fosse. Alli signori Stati
fu dal medesimo signor Arsen significato questo particolare così pregato da
monsignor Carone con iscusarlo con l’Eccellenze loro, et col signor principe
d’Oranges poiché per la brevità del tempo non gli era permesso
di scrivere, havendo ricevuto in quel punto, che stava
per ispedir le lettere il detto avviso. Ma il signor Carleton se ne
burla, et il signor colonello Sicil, che hoggi terzo giorno è venuto d’
Inghilterra havendo fatto il viaggio in trent’hore non porta, che la
sola prima risolutione: resta nondimeno impresso l’universale di questa
nuova, et la volontà, che così fosse la cosa fa che alcuni 
--- page 180v---
 non voglino persuadersi altrimenti.
Della sudetta vera risolutione del Parlamento restano in buona
parte sodisfatti questi principi; et consolati di comprender l’animo
di quei popoli così ben intentionato, et ben disposto verso li loro
interessi.
Molto avanti bisogna, che sia al presente il signor ambasciator Dighbi, et
forse poco discosto dall’Imperatore; onde doverà intendersi
tra poche settimane l’apparenza, se l’essito della negotiatione
habbi a parar al bene.
Haveva il conte di Mansfelt scritto a questa Maestà, et fattole apparer
la facilità di passar avanti, danneggiar lo stato di Baviera, pro-
seguir anco più oltre sino sotto a Praga, dato conto delle levate
che haveva fatte, delle genti, che haveva in piedi, degl’ordini
et commodità di farne d’altre, haveva mandato anco verso
questa parte per procurar qualche numero di cavallaria; et
come si mostrava caldo nel volere, et desiderio di proseguir
innanti, in un medesimo tempo anco andava danneggiando
il territorio del vescovato di Bamberga, quello di Spira,
et altri. Ma questa Maestà havendo già rimesso in mano
del re d’Inghilterra le cose sue, et poiché la restitutione del suo
doveva esser maneggiata per via di trattato, et d’ufficii, et
havendo il detto Dighbi tanto in mano per parte di Spagna,
et delli arciduchi (che le serviva per promettersi la restitutione
non restandogli, che solo trattar coll’Imperatore) con lettere ispe-
dite in diligenza ha ordinato al detto conte di Mansfelt non
avanzarsi, et ritenersi senza far altra offesa; a che prontamente 
--- page 181r---
 ha rescritto Mansfelt, che haverebbe ubidito, dicendo che ’l solo desiderio
di servir sua Maestà, et vedersi assai facile il camino per aprir
la stradda a miglior fortuna con danno de’ suoi nemici, ve lo haveva indotto. Anco nel Basso Palatinato ha commandato
che non si facci alcun motivo. Continua la sospension d’armi in
quelle parti, et una nuova se ne tratta di doi mesi, o sei
settimane col mezo dell’agente d’Inghilterra Trombol, che si trattiene
a Brusseles con speranza di buon fine.
Doppo haver questa Maestà fatta solicitar con instanza appresso li stati
di Holanda, sendo di buona intentione l’altre provincie di
haver imprestido di centocinquanta milla fiorini; andando la cosa
in lungo si era ridotto per l’urgenza, et bisogno a venir a
cento milla fiorini, parendo, che detta Congregatione v’inclinasse
ma volendo li medesimi stati di Holanda mostrar a questi
principi l’affettione, che li portano, et il desiderio di sodisfarli
hanno accordato di dar a sua Maestà tutti li centocinquanta milla
fiorini, che ricercava: onde doveranno esser immediate
ispediti verso l’Alto, et Basso Palatinato per trattener quelle
genti; et effettivamente questi signori fanno tutto quello, che huma-
namente si può per servitio di questi principi.
Fu scritto, che ’l re di Danimarca vedendo totalmente disunita
l’unione con niuna speranza di potersi riunire pensava
licentiar quelle genti, c’haveva in piedi, et unir li suoi ufficii
con quelli del re della Gran Bretagna, et per quanto et per quanto ho
potuto penetrare coi medesimi concetti ha egli scritto a questa
Maestà. Tuttavia per avvisi havutisi doppo s’intende 
--- page 181v---
 che le trattenirà ancora. Ma com’è Principe, che non è così facile a
gettar il suo ha pensato anco prevalersi dell’occasione, et sotto pre-
testo di sollevar il Paese, dove si attrovano le truppe, et rinfrescarle
ha tentato appresso il vescovo di Brem et le città di Lubech, et Hamburgh
commodità di potervele trattenere: intanto però non sono restate
di far qualche danno in quei territorii, che ha data materia al
Vescovo in particolare d’inviar qui suo gentilhuomo espresso per
rappresentar il danno, che riceveva, et insieme il suspetto, che
vi era di qualche attentato di quella Maestà contra Brem,
et contra le altre città ancora. Questo riferisce esser le
truppe di detto Principe di quattro in cinquemille fanti, et mille
cavalli se vi arrivano: et ricerca con affetto l’interpo-
sitione dei signori Stati perché il patrone resti sollevato dall’aggravio,
et dal sospetto.
L’opinione concorre in molti, che quel Re finalmente farà li fatti suoi
sopra quelle città poiché ha forza, et volontà di effettuar
le sue pretensioni tanto per la coadiutoria di Brem, che per
la protettione di Hamburgh.
Il duca di Bransuich non ha ancor licentiate le genti, che teneva
come fu publicato che doveva fare, et sopra tal avviso li signori
Stati havevano ispedito il suo commissario per far levata di
sette compagnie; ma ha ricevuto ordine, che se non può haver
di quelle pigli altre genti, et s’ispedischi quanto più presto.
Il Wolfenboutel piazza del medesimo duca di Bransuich deve
esser una convocatione de’ principi della Bassa Sassonia
ove doverà intervenir anco il duca elettor di Sassonia 
--- page 182r---
 dicono, che ’l re di Danimarca l’habbi procurata; ma per anco
non ho potuto cavarne il fine. Quella di Ratisbona qui si
parla esser stata prorogata fino a settembre, et da Brusseles
se ne ha la confermatione; et viene interpretato, che sia per
tirar il negotio dell’ambasciator Dighbi in lungo, quando l’Ambasciatore non
accordi di quelle sodisfattioni, che forse sua Maestà cesarea si
risolverà di metter avanti per humiliatione di questo Re
ma non è che discorso de’ particolari, et vostra Serenità dal proprio luoco haverà
la più vera, et sincera causa di tal prorogatione.
Da Brusseles anco viene scritto, che l’instanza del re di Danimarca
fatta alle città sudette di Brem, et altre per trattener sul loro
le sue militie era stata con dire, ch’era per un gran servitio
della cristianità, et che non poteva condursi a buon termine
che nello spatio di sei settimane.
Gl’avvisi, che vengono di Brabant portano che si facevano delle
preparationi assai, che hieri doveva farsi mostra di carri, cavalli
da tirar artiglierie, et d’altri simil apprestamenti da guerra
et dovevano li conduttori ricever anco denari; che si fabricavano
alcune felucche, oltre li pontoni, et in particolar parlano che
si sono fatti tre milla paia di stivalli grandi da acqua
altri dicono anco più, né sano qui imaginarsi altrimenti
se non che habbino a servir per passar la soldatesca con essi
verso la Fiandra sia a Cassant facendo l’amor a quell’
isola, che riguarda all’Esclusa, o altrove verso Breda
et bisogna che sia per fondo, che habbi del pericoloso per inco-
modar la soldatesca o ne’ piedi, o nelle gambe. Sono alcuni 
--- page 182v---
 giorni che si era parlato di questa provisione di stivalli, ma come
non era creduta così manc’io sapevo esser solo a crederla, dicendosi
molte vanità, come quella della statua d’oro del beato Ignatio
che fu detto essersi trovata nei vasselli presi in Zelanda da quelli di guerra dei Stati, che non è stato vero.
Viene aggiunto in lettere di Brusseles, che presto il marchese Spi-
nola sia per uscir in campagna. Sua Eccellenza anco n’è stata avvisata
ma non si sa che creder mentre le cose di là passano con una
grandissima, et estraordinaria secretezza consultando Spagnuoli in poco
numero. Fin qui le guarnigioni sono state quiete dalla
parte di Sue Altezze ma il signor principe Henrico, ch’oggi è stato
in questa casa della Serenità vostra mi ha detto, che quelli di Tillemont
hanno fatti prigionieri quattro cavallieri usciti di Bredà,
et vendutili li cavalli li habbino anco ranzonati, quei
mercanti che furono presi a Grave anc’essi sono stati
ranzonati da quelli dei signori Stati, et li doi officiali riformati,
che furono presi li giorni passati ancor stanno prigionieri.
Questo potrebbe riscaldar le partite, et rinforzar da un canto, et
dall’altro il far de’ buttini: con tutto ciò non vi è ancora
chi sappi comprender se sarà guerra, o prorogatione
di tregua. Et molti presupongono, che prima li Spagnuoli
vorranno veder a che termineranno li affari di Alemagna
per l’Imperatore. Et se seguirà l’effetto della voce, che
corre, anzi di quello che viene scritto a questo re, che
Bethelem Gabor alla fine di questo mese, o
principio dell’altro sia per esser in campagna con 
--- page 185r---
 settanta milla combattenti, et che si coronerà re d’Ongaria.
Il numero della militie è stimato troppo grande, et se ne batte
qualche summa: in ogni modo mette egli in speranza di far
qualche cosa di buono anco per questa Maestà. Di quello che
possi seguir da quella parte vostre Eccellenze devono haver li più sinceri
avvisi. Qui sono avvisati, che ’l marchese di Jegherdort
havesse buona militia, ma che haveva ricevuto in essa alcun
danno da soldati di Polonia. Gratie etc.
Dall’Haya li 28 giugno 1621
di vostra Serenità
humilissimo, et devotissimo servitore
Christofforo Suriano

--- page 185v---
Al serenissimo principe di Venetia
prima
n° 310 fin 312

--- page 183r---
In lettere dall’Haya del secretario Surian de n° 310
Radunato il commune nel Parlamento pigliando nella
propria seriosa consideratione il stato presente delli
figlioli del Re fuori del Paese; aggiunto lo stato presente
miserabile di quelli, che professano, et confessano la loro
medesima christiana religione, la quale è insegnata
nelle chiese d’Inghilterra; et altre forestiere commossi da
compassione, et sentimento della loro miseria, come
essendo membri dello stesso corpo, sopra questo,
concordemente, et ognuno in particolare di commun
consenso nel loro proprio nome, et in nome del
commun corpo del Regno, che essi rappresentano
dichiarano a sua Maestà, et al mondo tutto il loro cor-
dial dolore, et tristezza, et offeriscono sé stessi nelle
sue humili, et devote preghiere a Dio omnipotente
di voler proteger, et difender la sua vera chiesa, et
impedir tutti li presenti iminenti periculi: ma protestano
anco concordemente et solennemente, che (se alli pietosi,
et affettuosi ufficii di sua Maestà per procurar la sua pace
et sicurezza non seguita l’effetto, et non impetra la
dimanda, nel trattare, ricercamo
humilmente la Maestà sua di non permetter più lunga dilatione
o sutterfugio) essi allhora col beneplacito di sua Maestà
dichiarano nel Parlamento esser pronti all’ultimo poter
suo insieme con il corpo, et vita assisterli talmente
che coll’aiuto dell’omnipotente Iddio, che mai
abandona quelli (che nel suo timore pigliano la 
--- page 183v---
 difesa della sua propria causa) haverà il suo valore
colla spada, et effettuarà quello, che non può con
mezi amicabili.

--- page 184r---


--- page 184v---
Risolutione del Parlamento
di Londra
nelle prime n° 310
