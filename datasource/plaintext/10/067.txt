
--- page 339r---
Prima
n° 340 fin 341
Serenissimo Principe
nelle lettere mie d’hoggi otto n° 338, che mando replicate aggiunte
et le seconde avvisai riverentemente l’elettione, che li signori Stati havevano fatta
del cavalier Arsen signor di Somerdich in ambasciatore per resieder presso la Serenità vostra.
Hora mi occorre aggiungerle, che giovedì dalle loro Eccellenze furono man-
dati a me doi deputati per communicarmela, dicendomi, che li signori
Stati per sodisfar alla loro obligatione erano devenuti in risolutione
di elegger il signor di Somerdich per ambasciator ordinario per dove resieder
a nome suo a Venetia, promettendosi, che la Serenità vostra resterebbe
contenta del soggetto per le qualità, et conditioni sue; et che dovendo
ispedirsi prima da una commissione in Inghilterra doppo opportuna-
mente si haverebbe messo ad ordine per cotesta ambasceria
et che di questa elettione ne haverebbono anco sue Eccellenze data
parte a vostra Serenità con proprie lettere; che nell’istesse, vedendo
ritardar la risposta all’instanza replicata per l’assistenza
et per il soccorso dovuto da che sono queste Provincie entrate
in guerra haverebbono di nuovo pregato la Serenità vostra ad ordinar
che fosse accomplita di quella maniera, et con quella prontezza
ch’elle haverebbono fatto, quando la serenissima Republica fosse stata
nel bisogno; et doppo aggiunte altre parole, et altri concetti
per dimostrar la necessità, et il bisogno, che havevano di esser
soccorsi rappresentando le spese gravi, che sostenevano, quanto
fosse potente l’inimico, et quello, che andava ancor seguendo
in Fiandra, mi pregorono, che aggiungesi anc’io a vostra Serenità
quello, che effettivamente vedevo seguire, dicendo, che li signori
Stati appresso di lei non volevano altro testimonio, che la
mia penna, s’erano, o non in guerra manifesta. Io per
l’elettione del signor Arsen dissi, che non havrei mancato di 
--- page 339v---
 rappresentarla alla Serenità vostra, et che non dubitavo, che sarebbe stata
sentita con particolar contento, et fatto in corrispondenza quanto si
conveniva; et per quello spettava alla risposta in proposito di
assistenza dissi, che poteva esser, che la dilatione fosse nata dalla
mutation dell’eccellentissimo Collegio, che appunto si fa in questa stagione
et che quanto mi fosse stato commandato da vostra Serenità tanto haverei
communicato alli eccellentissimi signori Stati. Replicorono detti signori che si pro-
metevano, che sarebbe venuta et risposta propria, et il denaro
ancora, il quale era più che necessario mentre per molte delle
truppe nuovamente levate si era stabilito il mantenimento sopra il
denaro, che doveva dar la serenissima Republica, et perché io come
da me con qualche avvisi, che tenevo in lettere particolari dell’
uscita di Messina con 45 galere del principe Filiberto di
Savoia, dissi a detti signori il sospetto, che poteva haver la Serenità vostra
di quell’armi per il golfo, et in oltre per quello da lei mi
viene aggiunto nelle lettere sue de’ 25 del passato in proposito
delle cose di Milano per quanto dovesse temer anco da quella
parte, essi mi risposero, che haveva ben ragione vostra Serenità di
sospettare; ma questo non doveva retenirla, che non avanzasse
ciò che portava la capitulatione di aleanza; perché non
era ella attaccata, et queste Provincie erano in guerra, et
allhora, che vi fosse stata anc’ella doveva legitimamente cessar
il soccorso; et replicorono, che lo aspettavano sicuri li signori Stati,
che Spagnuoli non haverebbono intrapreso da quella parte,
mentre sono occupati da questa; et altra volta mi pregorono
di secondar la nuova instanza, che havevano deliberata di
fare.

--- page 340r---
Vidi il signor cavalier Arsen il giorno doppo, che furono li detti doi signori a me,
che intorno la sua elettione mi disse delle medesime cose, che la settimana
passata toccanti le difficoltà del viaggio, et del passaggio, aggiungendo, che
tra l’andar in Inghilterra, et ritornare forse si haverebbe aperto qualche
passaggio; con che haverebbe potuto sodisfar alla volontà delli signori
Stati, et al suo gusto particolare di poter essequir una tal commissione.
Con l’assemblea di Holanda non ha fatta altra iscusa; né con quella
dei signori Stati ha manco iscusato, o detto di non voler accettar la
commissione, mentre in particolare delli medesimi, che entrano nell’assemblea
gliene hanno parlato; onde non si tiene altrimenti, se non ch’egli
farà il viaggio; et molti tengono, che l’habbi procurato, et come
si dice praticato a’ fine di levarsi per qualche tempo dall’odio,
et dall’invidia.
Di nuovo mi tornò anc’egli a parlar dell’assistenza, et colli medesimi
concetti, et col rappresentarmi la indoglienza, che alcuni conti-
nuavano per la dilatione; ma che sperava, che vostra Serenità haverebbe
fatta dar essecutione al trattato con quella sincerità, ch’è sua
propria, et qui cominciò a discorrer, et considerar il vantag-
gio, che haveva vostra Serenità nel dar di qua assistenza perché fatti
forti con essa li signori Stati haverebbono tenute l’armi lontane
dal suo Stato; cosa che alla verità disse (sorridendo) noi
faressimo volontieri, dando soccorso a sua Serenità per tenersi liberi dal
travaglio della guerra, et dall’incommodo di essa, et per
conservarsi in quiete, usando altri concetti simili; a che
sobriamente risposi con le ragioni dette di sopra per iscusar
la dilatione alla risposta, dicendo, che l’aspettavo, et così 
--- page 340v---
 mi anderò trattenendo finché possi dar o effettiva, o apparente
sodisfattione. Le lettere de’ 25 del passato mi pervenero martedì
a sera, et in conformità dell’intentione di vostra Serenità mi vaglio
degl’avvisi. Il dispaccio di ottobre, che doveva seguitare
non è ancor capitato, meno l’ordinario d’Anversa
fino a quest’hora è comparso all’Haya; di maniera che non
ho da accusar ricevuta di lettere sue.
Li commissarii che dovevano passar in Fiandra partirono la
passata settimana in diligenza alla volta dell’Esclusa per
fabircar li forti, che scrissi riverentemente, sopra l’isola di Cassant,
nella quale hanno piantati alcuni pezzi di artiglieria
per impedir a don Inrico Borgia la construttione di un
forte dirimpetto la detta isola; ma più vicino alla bocca
del porto dell’Esclusa in un luoco nominato Hasegras.
A’ 21 di questo è stata una grand’alarma al campo dei signori Stati
havendo riportato alcuni soldati fuggiti dalle mani di
alcuni cavallieri del marchese Spinola, che ’l principe Henrico
senza dubio insieme col baron di Kessel general dell’
arteglieria erano stati fatti prigioni, fondati sopra la
diligenza, che li detti cavallieri, et altri andavano facendo
di detto Principe mentr’egli era uscito fuor dei quartieri;
il quale insieme colla compagnia in un medesimo tempo rivene
al campo, che fu con altrettanto giubilo, et consolatione.
Iuliers resta sempre più stretto dal conte Henrico di Bergh
et viene scritto, che il Marchese dalla sua armata habbi
inviati a quella parte doi reggimenti d’infanteria
per tanto più fortificar l’assedio.

--- page 341r---
Da una, et dall’altra parte si attende a far foraggio, andando
ognuno con gran comitiva d’infanteria, et cavallaria. Et spetialmente
una, et l’altra cavallaria hanno gran pena per nutrir li lor cavalli.
Dal campo dello Spinola li soldati valoni, et d’altra Natione vano
fuggendo, et ne passano qui per l’Haya con passaporto del signor prin-
cipe Mauritio, dolendosi del mal pagamento, et del mal trattamento
che hanno iscusa ordinaria de’ fuggitivi, de’ quali anco questi
signori nella loro armata ne hanno havuta la loro parte; ma
vi si è posto dall’Eccellenza sua rimedio colla prigionia di alcuni capitani
inglesi in particolare causa del disordine, che di trentacinque
piacchi per settimana, che dovevano dar ad un soldato, lo facevano
venir in disdotto, o vinti al più.
Dalla parte de’ Spagnuoli anco vi è mancamento grande di legna,
et di qualche altre cose necessarie, et proprie per sollievo del soldato.
Ha il marchese Spinola mandati a visitar tutti li alloggiamenti
di Wesel. Chi rappresenta l’avviso fa giudicio, ch’egli vogli
soggiornar in quella parte questa vernata. Non ha dubio,
che anco il signor principe Mauritio farà lo stesso; o non venirà
all’Haya, che non si assicuri beni, et metti in buon ordine
tutte le cose. Gratie etc.
Dall’Haya li 25 ottobre 1621
di vostra Serenità
humilissimo et devotissimo servitore
Christofforo Suriano

--- page 341v---


--- page 342r---


--- page 342v---
Al serenissimo principe di Venetia
prima
n° 340 fin 341
vi è anco la 3a n° 342

