
--- page 001r---
Prima
n° 276 fin 277
Serenissimo Principe
li deputati delle Amiralità, che venero qui per consultar dell’
armamento de’ vasselli, come riverentemente avvisai nelle precedenti
lettere n° 274 fin 275; che mando replicate con queste
partirono con la risolutione dell’armar settanta vasselli
grandi; et da trenta, et più de’ piccioli li quali saranno
di portata dai vinti fino ai quaranta in cinquanta
lasti di questi si valeranno li signori Stati nelle Riviere
del Rheno, dell’Isel, della Mosa, del Wal, alla bocca
dela Schelda, et altrove; et dei grandi alla costa
di Fiandra. Et per l’armamento degl’uni, et degl’altri
si farà levata di sei milla marinari.
Fra le tre amiralità di questa provincia di Holanda
saranno trovati prontamente cento milla fiorini, del
resto si anderà provedendo per il mantenimento colli
aggravii, et colle contributioni, che si anderanno
mettendo.
A’ detti deputati è stata incaricata con buoni, et efficaci
ordini la solicitatione, et ispeditione di tal equipaggio
facendosi conto di voler haver tutto pronto come
scrissi, per li primi d’aprile prossimo.
Solecitano pur di haver anco al medesimo tempo la soldatesca
che si fa novellamente tanto del primo argumento 
--- page 001v---
 che dell’ultimo deliberato, et già s’è havuto avviso
che mille fanti inglesi siano arrivati in questi porti.
S’è cominciato da’ magistrati a pigliar nota delle facoltà
de’ sudditi in questa provincia di Holanda per mettersi
a contributione del millesimo denaro tanto sopra
mobili, che sopra stabili, pensando anco (non essendo
questo sufficiente per la spesa) d’andar radoppiando,
et triplicando tal impositione a che si crede, che
non si potrà di meno di non venire, perché per il mante-
nimento di vinti milla fanti di più, che con li vecchi
saranno intorno cinquanta milla, et quattro milla
cavalli, et sei milla matelotti, oltre l’amunitioni, et
apprestamenti da guerra, si fa conto, che ascenderà
a molto la summa. Altre impositioni si mette-
ranno sopra le case nuove, et si darà augumento
d’un ottavo alla gravezza de’ terreni, et possessioni.
Tutto questo si fa in questa provincia di Holanda; ma
nell’altre ognuna secondo la constitutione del suo
governo si regolerà nell’aggravar li popoli.
Dei vasselli da guerra, che sono nel Mediteraneo mi
sono confermato, che la risolutione per essi non si
farà, che nell’assemblea di Holanda, la quale 
--- page 002r---
 doverà cominciar a ridursi lunedì prossimo. Ho cavato
che si proponerà, che detti vasselli si riducano in certo
posto sicuro presso a Lisbona, la Baia, et altri
porti di Spagna con dar ordine all’Amiraglio che
li commanda di trovarvisi per il tempo, che li sarà
destinato. Questo ho tirato in discorso dal signor cavalier
Arsen, che per termine di complimento fu a vedermi
questa mattina.
Io stimai bene in questo proposito mostrar confidenza
seco, et gl’accennai il desiderio, et intentione
di vostra Serenità toccante li detti vasselli per tirar
anco la sua opinione, mi disse, che mentre li
signori Stati non havessero conosciuto esser necessità di
richiamarli di qua nell’oceano a fine (rompendosi
la guerra) di non restar preda in un medesimo tempo
a’ corsari, et a’ Spagnuoli, teneva per fermo, che
non haverei incontrata difficoltà; che havendone
parlato a sua Eccellenza come gli dissi di haver fatto
era bene che anco coll’avviso di lei mi regolassi; et
mi promise, che in quello, che havesse conosciuto
poter giovar alla mia instanza non haverebbe
tralasciato ogni miglior ufficio. Io gli resi gratie 
--- page 002v---
 et gli dissi, che havevo confidenza nel suo buon adrizzo,
et nell’auttorità, et che opportunamente me ne sarei valso.
Qualche altro di questi signori ho trovato del medesimo
senso. Di nuovo ho anco scoperta buona volontà
nel signor principe Mauritio il quale hebbi occasione di veder
un giorno della passata settimana in casa del signor ambasciatore
Carleton, ma non mi havendo data maggior speranza
della prima quando gli parlai, devo aspettar quello
mi dirà; né io promuoverò nell’assemblea se non
ben assicurato (se sarà possibile) di ottener l’effetto
della dimanda.
Parlando il signor Arsen delli presenti motivi del mondo, et
havendoli io communicato qualche dì quegl’avvisi,
che stimai proprii, mi andò considerando le grandi
preparationi, che da questa parte si andavano facendo
anco nell’incertezza delle risolutioni del re di
Spagna: stimando li signori Stati termine di buon
governo più tosto esser trovati armati, che sprove-
duti haver con evidente pericolo l’inimico alle spalle
che tanto doverebbe far la Serenità vostra armarsi di buon hora
et proveder alle cose sue, non essendo dubio, che
Spagnuoli con facilità stante la debolezza dell’Alemagna 
--- page 003r---
 potranno dar legge a quei principi ridendoli delle loro
provisioni, et delle loro diete; che restituiranno le
piazze al Re palatino nel Palatinato quando vorranno,
et quando vorranno anco potranno ripigliarle sendo per
la maggior parte poco forti; che quello, che dispiaceva
qui all’universale era il veder a vostra Serenità chiusi tutti i passi
et andò facendo di questi discorsi mostrando meco et
confidenza, et affetto al servitio et bene di quella
serenissima Republica, conchiudendo, che si poteva esser sicuri,
che ’l re di Spagna non poteva star senza operar
da qualche parte, et che fermate le cose in Alemagna
a modo suo, una delle doi republiche o quella di
Venetia, o questa dei signori Stati doveva aspettar
d’esser travagliata; et cade a dire, che haverebbe
ben voluto, che tra l’una, et l’altra si fosse fermata
una più forte aleanza a fine di poter con maggior
reciproca assistenza che di 50 mila fiorini per mese aiutarsi,
et assicurarsi con più fondamento.
Da lui cavai, che nella prossima riduttione della provincia
di Holanda si sarebbe concluso il negotio del tra-
fico dell’Indie Occidentali, et che a me ne sarebbe
stata fatta communicatione per darne conto alla Serenità vostra 
--- page 003v---
 perché potesse ella devenir a quella risolutione, che sti-
masse profitevole al suo servitio, utile al ben commune
et propria per l’una, et l’altra Republica potendosi ella
assicurare, che questo sia l’unico mezo per far diversione,
et ruinar le forze del re di Spagna.
Mi disse anco, che si prometteva, che nella medesima assemblea
si sarebbe venuto al stabilir di venir a nominatione
dell’ambasciator ordinario per risieder presso la Serenità vostra
iscusando la dilatione colla constitutione del Governo.
Io non gli risposi altro se non che sarei stato attendendo
per avvisar quello si fosse risoluto; ma credisi da
alcuni, che forse si aspetterà fino al ritorno delle doi
ambasciate almeno di quella, ch’è in Francia.
Doppo varii altri discorsi mi disse esso Arsen
in confidenza, che col mezo del signor ambasciator
Carleton si trattava, che li signori Stati entras-
sero in aleanza col signor duca di Savoia
che ’l signor principe Mauritio vi mostrava
inclinatione, et altri ancora pareva
che vi assentissero, ma la materia
haveva in sé de’ contrarii per la 
--- page 006r---
 gelosia
che potrebbe apportarsi alla Francia, et
a qualche altro prencipe, per la instabi-
lità del duca di Savoia per li suoi inte-
ressi, et per il poco, o niun aiuto, che si
potevano prometter li signori Stati da quel Paese, et
per altri rispetti, onde l’affare havea degli
intoppi, ma non si lasciava però dal
Ambasciator di tentare per proseguir l’effetto
di questa aleanza. Io
procurerò d’indagar quello si anderà facendo
per avvisarlo a vostra Serenità, et in tanto da lei aspetterò
in questo particolare ciò che stimerà proprio, et di
suo servitio perché io ne resti avvertito. Gratie etc.
Dall’Haya li 2 marzo 1621
di vostra Serenità
humilissimo, et devotissimo servitore
Christofforo Suriano

--- page 006v---
Al serenissimo principe di Venetia
prima
n° 276 fin 277

--- page 004r---


--- page 004v---


--- page 005r---


--- page 005v---


