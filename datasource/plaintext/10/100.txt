
--- page 528r---
2da
n° 373 comincia 372
Serenissimo Principe
tutte le lettere, che sono venute dalla parte di Brabant doppo
l’ultima mia ispeditione confermano l’andata in Fiandra
dello Spinola; che egli haveva presa la sua stanza a
Bruges; ma che di là passava da una, et da un’altra
parte rivedendo i siti, et i luochi proprii, et opportuni
per preparar dell’incommodità alla piazza dell’Esclusa.
Si travagliava da’ Spagnuoli vicino alla bocca del porto
et perché dai vasselli dei signori Stati erano grandemente incom-
modati li operarii, si sono risoluti Spagnuoli di drizzar
un dosso ponendovi tre pezzi di canone, che fanno
spalle a’ detti operarii, né hora così facilmente, o per dir
meglio senza offesa possono li vasselli accostarsi più ad
impedir l’opere. Hanno disegnato Spagnuoli far un
foro nell’argine, che riguarda al mare per piantarvi
una chiusa a fine di poter far transitar le barche
per haver di tempo in tempo le provisioni, et amunitioni
necessarie. Questi signori all’incontro dalla parte dell’isola
di Cassant si fortificano, et pensano di ridur in stato
tale le cose, che non habbino a temer di esser chiusi;
ma in ogni modo si tengono assicurati, che non potranno
in alcun tempo mai chiuderli; né haveranno Spagnuoli
maniera da impedirli il passo per la condotta de’ viveri
et d’ogn’altra provisione dalla parte di Zelanda.
Si comprende bene da ognuno, che come ho altre
volte riverentemente scritto hanno Spagnuoli fissa la mira
al reacquisto della detta Sclusa; ma poneranno da
questa parte ogni studio per mantenersela, sendo 
--- page 528v---
 appunto la chiave nel mar oceano, che levata a questi signori impedirebbe
loro in gran parte il trafico, et l’aprirebbe alla Fiandra, et al
Brabant con quel danno, ch’è ben compreso evidente, et
manifesto. Può la prudenza della Serenità vostra ben considerare
che ’l bisogno di questi signori sia di esser sostentati; perché Spagnuoli
al sicuro la vogliono con loro. Questo si vede chiaro, et se
Dio guardi) avanzasero quel posto non so che promettermi del
resto, mentre siano chiuse queste Provincie, et ridotte in man-
camento di comercio, col nemico alle spalle tanto da parte da terra,
che da mare.
Acquistatosi da Spagnuoli Giuliers, vanno mettendosi sotto tutte le
terre circonvicine, et sempre più si vede manifesto il danno
che s’è ricevuto, et niun’altra cosa ha fatto perder quell’impor-
tante piazza, che mancamento di viveri; né vi è memoria
che li signori Stati n’habbino presa altra in tal maniera.
Il Governator che vi era dentro arrivò qui venerdì a sera per
render conto, et se non veniva sì tosto sarebbe stato chiamato.
Si trovano anco qui li capitani, et officiali di ogni Natione
che vi erano assediati con esso. Chi l’accusa, chi l’iscusa
ma vagliami a dir la verità per la voce di quelli, che ne
parlano il fallo non è tutto il suo si doveva proveder
come dicono è vero perché haveva il Paese all’intorno abon-
dante di ogni provisione; ma anco da quelli del Governo
si doveva metter maggior pensiero mentre vi erano tutte
le sicurezze di lungo tempo fa, che Spagnuoli havevano hav-
uto sempre il disegno di assediar quella piazza. Et
ognuno crede, che ’l Governator non patirà in alcuna maniera 
--- page 529r---
 per la perdita seguita.
Fatti prudenti questi signori del mancamento, et del difetto di non haver
proveduto in tempo di viveri quella piazza si tiene per fermo
et parmi haver inteso, che vano facendo ogni buona provisione
per l’Esclusa, havendo l’essempio, che pur Spagnuoli la perderono
per il medesimo mancamento de’ viveri.
Hanno anco commandate buone provisioni in Papemuts, et già ve ne
sono state introdotte per buona quantità. Chi scrive gl’avvisi or-
dinarii parla, che sono provisti per tre anni, ma ho saputa
da uno, che ne può haver notitia, ch’è nel maneggio delli
affari, che sarà assai se vi è provisione per la metà di tre
anni. Anco a quel posto mirano Spagnuoli perché facilmente
lo possono serrare. Sei compagnie di fanti vi sono dentro
cinque di 150 teste l’una, et una di doicento.
Colle terre, che Spagnuoli vanno avanzando nel ducato di Giuliers
arriveranno fino al detto forte di Papemuts; onde tanto
più facile haveranno il chiuderli le provisioni; et essendo
situato nel mezo del Rheno tra Bona, et Colonia sopra
un dosso, o una picciola isoletta, et di sotto, et di
sopra può esser facilmente serrato senza, che possino quelli
di dentro ricever alcun sussidio.
Del conte Henrico Vandembergh ci è avviso, che habbi passato
il Rheno, et che congionto con Anolt, con Colonia, et
con altri caminasse avanti per attaccar il duca Christiano
di Bransvich. Egli ha scritto a questi signori di haver per
sua maggior sicurezza abandonate le doi piazze di
Paterborn, et Zusten doppo haverne tirata buona contributione 
--- page 529v---
 che nella città di Lippe haveva posta per guarnigione tutta l’infan-
teria, et egli haveva risoluto di tenersi alla campagna colla caval-
laria, et andar ad incontrar il baron di Anholt per attaccarsi,
et battersi con lui. Temono questi signori di qualche gran temerità
che possi far quel Principe. Si sgrida contra di esso da
molti di molti eccessi lasciati commetter, et delle indignità
che ha usate egli medesimo, indegne di esser raccontate quando
fussero vere, et non proprie da esser credute non parendo,
che possino capir in animo di principe. È giovane di poco
più di vinti anni, è ricco; ma non ha ancor tutta l’isperienza
che basta a regolar li affetti; et nel fatto della guerra
in particolare, et spetialmente nella surpresa di piazze, che profes-
sando neutralità risentono grandemente l’estorsioni, che
portano essempio di male consequenze per l’altre, che
per altro rispetto non amano il giogo dello Spagnuolo.
Per quelli di Franchendal li eschevini, et altri del Magistrato
di questo luoco ripartiti sono andati facendo coleta per
tutte le case; et parmi, che habbino tirato da doi milla
fiorini, et più. Anderanno nell’altre città di questa,
et altre provincie, et a piacimento dei magistrati pro-
cureranno far delle medesime colette, non volendovisi inte-
ressar li Stati Generali per capo di riputatione.
Ho inteso, che quello anco, ch’è qui per Genevrini pensi di voler far
un simil tentativo. È predicante, et forse penserà aiutarsi
colla lingua. Ottenne già alcuni giorni dieci milla fiorini
in dono; tanto ha tentato doppo, che n’ha havuti altri
diecimilla. Vorrebbe haver un sussidio fermo; ma difficilmente 
--- page 530r---
 questi signori vi concorreranno, sentendo le voci de’ popoli, che si
compiangono; accommodandosi mal volentieri a dar contribu-
tioni perché elle siano impiegate fuori del Paese; et vorrebbono,
che quanto dano fosse impiegato in servitio, et mantenimento di
queste Provincie, perché aggravati, et essausti temono della
piena dello Spagnuolo, et non vale la ragione, che se li mette
innanti, che quello si dà è per far quanto si può diversione
all’armi spagnuole a fine che restino in buona parte impegnate
altrove, et non vengano a cader tutte in un colpo sopra il Paese.
Questa settimana si convoca di nuovo l’assemblea di Holanda.
Nell’altre provincie anco si fanno le convocationi proprie,
et tutte per trovar fondo proprio, et sussistente al bisogno.
Il conte di Svartzembergh si trova ancor qui negotiando con deputati
per stabilir una ferma aleanza per la conservatione, et mantenimento
del resto delle terre di Cleves, et Giuliers, che sono a devotione
del marchese elettore di Brandemburgh. Offerisce per nome
di quell’Altezza che mantenirà mille fanti della sua propria
borsa; ma questi signori instano perché sia maggiore la summa
pur si sono condotti fin a 1800. Del partaggio non
ha parlato che al signor principe d’Oranges; ma ben in passando
ha detto ai deputati, che se il suo Principe non ha tanto in
mano da questi signori, che lo assicuri di potersi mantenire
sarà necessitato di venir a qualche accordo. Non si fidano
qui di questo soggetto, come troppo adherente a casa d’Austria.
Si sono sellevati assai questi signori, et quelli della Compagnia dell’Indie
Orientali ancora dalla tema, che havevano, che le doi navi
venute dall’Indie fossero state arrestate da Inglesi 
--- page 530v---
 non ha mancato da essi; ma dal tempo contrario, che li ha
impedito il non poter accostarle, et in tanto esse si sono
ridotte in porto salvo in Zelanda.
Li ambasciatori delli signori Stati, che sono in Londra hanno ispedito qui
l’avocato della Compagnia o della Camera dell’Indie Orien-
tali, che resiede in Zelanda per haver et da sue Eccellenze, et dalli
governatori della Compagnia nuovi ordini, et più ampla auttorità
per poter trattare, et accomodar il negotio, mentre si
aveggono molto bene, che per far condescender il re d’Inghilterra
a qualche altra cosa più profitevole al servitio publico
et di queste Provincie non si può star su la durezza
et su le pretensioni.
Avanti hieri a notte arrivò qui il signor colonello de’ Svizzeri Milander
il quale prima di veder alcuno con testimonio di gran devotione
s’è presentato a questa casa della Serenità vostra venendomi a visitar
et mi ha pregato di assicurarla, che le vive obligatissimo
et che quanto più presto ispedito da’ suoi particolari affari
per li quali ha havuta licenza da lei partirà per ritornar alla
continuatione del suo riverente servitio.
Ho ricevute colla solita mia riverenza le lettere della Serenità vostra de’
29 del passato, et gl’avvisi in esse mi serviranno d’informatione.
Supplicai vostra Serenità la passata settimana a compassionar il
mio stato trovandomi qui, come la prudenza della Serenità vostra
può ben imaginarsi sottoposto alle quotidiane spese
et necessitato per esse ad havermi indebitato. Di nuovo la
supplico ancora a dar ordine, che siano pagate le mie
ordinarie provisioni scadute, et non potute mai riscuotersi 
--- page 531r---
 dal mio agente da’ 24 luglio passato fino a’ 4 febraro, che
sono l’ultime lettere, che ricevo coll’ordinario venuto hieri a
sera. Mi duole sino al cuore importunar l’orrecchie delle
Signorie vostre eccellentissime; ma la necessità mi astringhe accompagnata
dalla pubblica riputatione, che non doverebbe patire, ch’io
fossi in mancamento per haver alla porta chi mi dimandi. Piango
il mio povero stato, mentre massime non ho ove volger il
capo; mancandomi il sostenimento di vostra Serenità, che è il solo, che ho,
né altre entrate, né altri beni ho in questo mondo, che
quello che mi viene da lei. La supplico per l’honor di Dio
ad iscusar la pura necessità; scrivo con le lacrime agl’occhi
et la sola consolatione mia è la speranza, ch’ella compassionerà
il mio povero stato, et provederà alla mia povera fortuna. Gratie etc.
Dall’Haya li 28 febraro 1622
di vostra Serenità
humilissimo, et devotissimo servitore
Christofforo Suriano

--- page 531v---
Al serenissimo principe di Venetia
2da
n° 373 comincia 371
Sigillo e traccia di sigillo

