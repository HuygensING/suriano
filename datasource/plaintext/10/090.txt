
--- page 464r---
n° 363
Serenissimo Principe
fu data da me la passata settimana essecutione alli commandamenti
di vostra Serenità venutimi nelle lettere sue de’ 31 decembre, come riverentemente
le significai, et haverà nella prima delle doi lettere scritte a’
24 n° 361 e 362 che aggiungo a queste in replica; et
havendo anco raccommandato gl’interessi delli mercanti Ro-
drighes d’Andrada doi deputati delli signori Stati venero a
trovarmi per haver in scritto quanto havevo esposto toccante
li aiuti et il memoriale per li medesimi mercanti.
Al primo dissi, che credevo di esser stato ben inteso. È vero
dissero, tuttavia li signori Stati haverebbono questo gusto. Io soggiunsi
che credevo che quello bastesse, et che ben le haverei re-
plicato (come feci) lo stesso in sostanza, che havevo
esposto della mente di vostra Serenità; et quanto al memoriale
come di cosa particolare dissi, che a nome delli agenti lo
haverei fatto dare. Si contentorono, partendo sodisfatti
della risposta dicendo che tanto sarebbe bastato alli signori
Stati, et havendo anco con tal occasione procurato, che
fosse replicato in Zelanda per le doicento pelli di ragione del signor
Marco Moins et per li uni et per l’altro sono già
state scritte, et ispedite lettere affettuose.
Coll’ordinario venuto d’Anversa sabbato ho ricevuto il dispaccio
di vostra Serenità dei 7 di questo mese colle lettere replicate de’
31 decembre, et con quelle per li signori Stati, che questa mattina
ho presentato all’Eccellenze loro accampagnandole con
ufficio conforme, et tanto affettuoso quanto ha potuto
portar la mia debolezza procurando di aggradir 
--- page 464v---
 in ogni più viva maniera la risolutione di vostra Serenità come
anco ho fatto nel communicar l’operato da lei nel fatto
de’ Grisoni, et nel rappresentar con parole degne et con
concetti proprii la elettione fatta dall’Eccellenze vostre della
persona dell’eccellentissimo Morosini per ambasciatore a questi signori
aggiungendo tutto quello di più, che dalla Serenità vostra mi
viene commesso.
Lessero publicamente le lettere, et doppo il Presidente a nome
dell’assemblea con parole piene, et dimostratione
di particolar contento ringratiò la Serenità vostra che si fosse
compiacciuta non solo colla viva voce mia, ma colle
sue stesse lettere replicar l’ottima volontà di lei, et di
tutta quella serenissima Republica verso queste Provincie, et
che come sempre erano stati sicuri della sincerità
cordiale di lei; così godevano di poter hora esser
in stato di goderne gl’effetti et pertanto haverebbono posto ordine per haver
l’esborso del denaro, et data insieme la debita
risposta a vostra Serenità disse che li
signori Stati laudavano quanto haveva la Serenità vostra fatto
per servitio de’ Grisoni, et del pensiero che metteva
a quella parte ancorché desolata, et soggetata, et che
quanto a questa Republica ella vorrebbe ben poter far
qualche cosa; ma che doveva esser iscusata appresso
ognuno mentre si vedeva esser attorniata da’ Spagnoli
in modo, che gran fatica haveva da difender sé stessa 
--- page 467r---
 ma che con tutto ciò quando havesse veduto qualche spi-
racolo, et che li affari di sé stessa l’havesse potuto com-
portare haverebbe impartito quello le fosse stato
possibile. Intorno all’elettione dell’eccellentissimo Morosini
per ambasciator a questi Stati disse, che aggradivano non solo
la parte datagliene da vostra Serenità, ma il soggetto medesimo
che anco d’altrove era stato riferto esser di
degne, et virtuose qualità, et ringratiavano li signori
Stati vostra Serenità della confidenza, et buona corrispondenza
che voleva continuar a passar con loro col mezo del
detto signore; come anco delle commissioni date all’eccellentissimo Lando in Inghilterra per coadiuvar gl’interessi di queste
Provincie di che, et delle offerte fatte alli loro ambasciatori
in Londra dal medesimo eccellentissimo Lando già ne havevano havuta
notitia, et finì con complimento in tutte le parti affettuoso,
et che rimostrava il particolar contento, et sodisfattione
che havuta in queste doi audienze ricevuta l’assemblea.
Et io corrisposi anco replicando qualche altro concetto
di dimostratione di stima, che faceva quella serenissima Republica
di queste nobilissime Provincie.
Partito, che fui dalli signori Stati poco doppo fu nell’assemblea
il signor principe Mauritio con quelli del Consiglio di Stato
et all’Eccellenza sua lessero le lettere di vostra Serenità; et essendo io
stato doppo il desinare a vederla mi confirmò il
gusto delli signori Stati, et la contentezza che havevano
ricevuta et disse, credetemi, che questa 
--- page 467v---
 assistenza
della serenissima Republica ci viene giusto in tempo,
onde tanto più riesce cara. Poi entrò in
altri discorsi, come la Serenità vostra intenderà dalle
sussequenti. Gratie etc.
Dall’Haya li 31 genaro 1622
di vostra Serenità
humilissimo, et devotissimo servitore
Christofforo Suriano

--- page 468r---


--- page 468v---
Al serenissimo principe di Venetia
prima
n° 363 fin 364


--- page 465r---


--- page 465v---


--- page 466r---


--- page 466v---


