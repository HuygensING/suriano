
--- page 009r---
Prima replicata
n° 278 fin 279
Serenissimo Principe
per veder pur quello mi potevo prometter, et sperar nel negotio delle
navi da guerra per condursi in parte al servitio di vostra Serenità stimai a proposito
sotto pretesto di visita ritrovarmi col signor principe Mauritio. Trovai l’Eccellenza sua
nella medesima ottima dispositione verso il servitio della Serenità vostra che per avanti
mi si haveva dimostrato, ma col medesimo senso, che si doveva vedere quello
che li signori Stati dovessero risolver coll’avviso delle Amiralità di far
ripassar quei vasselli di qua il distretto, o altrimenti, che ’l tempo
della spiratione della tregua era vicino, et che rompendosi la guerra
poteva esser, che li signori Stati n’haverebbono havuto bisogno, et
simil altri concetti andò dicendo, con che vidi, che mi conveniva
fermar fino alla detta riduttione dei deputati delle Amiralità, che
per lunedì prossimo doveranno esser qui, in tanto mi potrà in poco
tempo capitar la risposta alle mie lettere de’ 23 del passato intor-
no alla riverente instanza, che le feci di saper in qual maniera
et a qual conditione vostra Serenità havesse voluto haver detti vasselli, di che
di nuovo me ne fece l’Eccellenza sua motivo, et d’avantaggio m’addimandò
per quanto tempo ella li volesse, quando si concedessero, ritener
in servitio.
Ho di nuovo veduto il signor Arsen, che mi affermò quello stesso, che
la passata settimana scrissi riverentemente a vostra Serenità nelle mie n° 276 che con
il n° 277 viene qui congionto, con assicurarsi, che la serenissima Republica
non haverebbe havuto difficoltà di haver nell’occorrenze sue
ogni maggior assistenza da questa parte; et nel corso del ragio-
namento hebbi più chiarezza che all’amiral d’Otten, che
governa la flotta nel Mediterraneo sarebbe capitato in breve
l’avviso di doversi render in qualche piazza vicino allo stretto 
--- page 009v---
 per attender quivi gl’ordini risoluti dei signori Stati, che sarebbono
regolati dall’evento delle cose per ripassar in queste acque
dell’oceano rompendosi la guerra, o tornar alla solita guardia
nel Mediterraneo, nel qual caso sendo pressata, o travagliata
la serenissima Republica non vedeva, che vi fosse dubio, che li signori Stati
non l’avessero compiaciuta tanto per complir al loro debito, che per
ogni rispetto, et qui uscì a dire, che poteva anco la Serenità vostra
esser certa, che queste Provincie non si sarebbono fermate sul solo
sussidio dei cinquanta milla fiorini, quand’ella havesse havuto a
far di maggior soccorso perché sarebbono concorse a maggior spesa
per quanto havesse comportato le loro forze, et se ben disse, che
si prometteva anco la corrispondenza da quella parte: tuttavia
diede segno, che le medesime Provincie haverebbono forse dubitato,
ch’ella fosse stata sul preciso dei cinquanta milla fiorini. Io
non lasciai questo senza risposta, ma riserbata, che poteva
ben assicurarsi cadauno di questi signori, che sendo communi gl’interessi
di queste Provincie con quelli della serenissima Republica ella haverebbe
incontrato ogni occasione di farle conoscer quanto le siano a cuore.
Già sta ridotta l’assemblea di Holanda hieri hebbe principio, et
oltre molte cose, che si ventilleranno in esso, si consulterà del dar
soccorso al conte di Mansfelt, tenendosi di lui buone nuove, che habbi
fatto un ammasso di quindeci milla fanti in circa, et che dia speranza
non solo di mantener le piazze, che ancor si conservano per il Re
palatino; ma di ricuperar anco poco meno, che tutto il perduto,
et si proponerà di contribuir a lui il soccorso di cinquanta
milla fiorini per mese, come si dava al medesimo Re; al qual 
--- page 010r---
 proposito mi disse l’Arsen, c’haverebbe ben voluto, che anco la
Serenità vostra vi fosse concorsa; che li Stati fanno si può dir più di quello,
che le loro forze comportano; ma che queste non basteranno,
et vedeva bene senza aiuto di quelli, che hanno maggior potenza
et inferi chiaramente della Serenità vostra; che ’l conte di Mansfelt era
stato con l’Unione, ricercando aiuto; ma non haveva potuto tirar
né effetti, né promesse, né speranze; et qui veggo bene, che
si dubita della disunione di quei principi.
Questo sospetto, o questo timore ha fatta solecitar tanto più l’an-
data delli doi ambasciatori a’ detti principi a fine di trovarsi tanto
in tempo, che o prevenghino l’arrivo dell’Ambasciator francese,
o siino seco per unir gl’ufficii per il mantenimento di detta Unione
sendo stati avvisati di Francia, che ’l re habbi assicurato
l’agente di detti principi voler che si conservino uniti, di
che la Serenità vostra con più sicurezza et con miglior avviso sarà
stata raguagliata dalli eccellentissimi signori ambasciatori Priuli et Contarini.
Ha questo particolare apportato contento all’assemblea dei signori
Stati; ma come ho detto dubitano della fiachezza, et della
debolezza, che si scuopre manifesto in quei principi.
Lo Spinola non cessa di avanzarsi hora piglia un villaggio, hora mette
in contributione un castello, mira alla piazza di Worms, et qui
si dubita, che l’attacchi, et se ne facci patrone ha ulti-
mamente presa una terra aperta, ove si trovavano doi compagnie
che bravamente si sono difese; ma sopravenendo la furia, essendo
già dei difensori rimasti da quaranta in circa su la piazza
gl’altri si resero. Gl’officiali sono stati ritenuti prigioni 
--- page 010v---
 rimanendo rispondenti del ranzone dei soldati particolari, che si sono
lasciati andare.
Per il medesimo marchese Spinola si fanno in Brabant trenta compagnie
nuove tirate da’ vecchi reggimenti, et qualche sei compagnie di cavalli
et deve tutto esser presto ad ordine.
Il signor principe d’Oranges quando fui seco mi mostrò una città di 70 com-
pagnie d’infanteria, et dieci di cavallaria, che si levano dalla parte
dei serenissimi arciduchi, et che devono servir per il Paese, che questo
ascenderanno a vintun milla fanti, et doi milla cavalli.
Viene anco confirmato, che a Doncherchen s’armino pur li vasselli,
che scrissi, et che vi sia ordine di approntarne anco di vantaggio
tanto là, che in Siviglia, et in altre porti del Re catholico
fino al numero di settanta, et qualcheduno sospetta, che Spagnuoli
siano per valersene forse per inviar contra la serenissima Republica
altri però temono, che habbino a servir contra questi paesi.
Con tutte queste preparationi, col vicino spirar della tregua
che sarà appunto d’hoggi un mese non si scuopre da questa
parte qual sia l’intentione reale, et la vera inclinatione di
quelli, che governano per la continuatione, o rottura di detta
tregua. Il medesimo viene riferto non scoprirsi manco dalla
parte dei serenissimi arciduchi di popoli in generale già accom-
modati al gusto della quiete s’accommaderebbono volentieri
a continuar così; la soldatesca parla altrimenti, et con
questa dubietà si camina innanti; ma quelli, che penetrano
ben a dentro toccano questo punto essentiale, che di romper
da questa parte non vi sarà minima apparenza, mentre non 
--- page 011r---
 si habbi sicurezza dalla Francia, et dall’Inghilterra della soda, et ferma
sussistenza d’aiuti per mantener la guerra; ma dai loro ambasciatori
che sono alle doi corti, non hanno in questo proposito alcun
incontro di qual pensiero habbino ad esser quelle Maestà.
La guerra civile, che sovrasta alla Francia li fa temere; et poco
sperar di bene l’irresolutioni d’Inghilterra, et se bene hanno dalli
ambasciatori che sono in Londra havuto l’avviso del sussidio, che ’l
Parlamento ha dato al Re di ottocentomilla scudi, et della promessa
di mantener la guerra per la ricuperatione del Palatinato, stano
in forse dell’essito, et del progresso di tal risolutioni, mentre
il tempo corre, et Spagnoli sono già armati da per tutto.
Tuttavia questi avvisi di Londra hanno assai consolato il
generale di quelli del Governo, et con somma espettatione
s’attenderanno più vive, et più pronte risolutioni.
Non si ha ancor avviso dell’arrivo a Brusseles dell’ambasciator d’
Inghilterra Digbi, che vi va per far metter in essecutione
dall’Arciduca ciò che si pretende haver promesso Spagnuoli
della restitutione del Palatinato, et viene tenuto qui che
la cosa sia per risolversi in discorso, o altrimenti habbino a
richiamar lo Spinola, et mostrando di questa maniera dar
sodisfattione metter nelle mani dell’Imperatore le piazze prese
questi signori vorrebbono, che ’l re chiudesse l’orecchio agl’
incanti, et finalmente si risolvesse di gettarsi in Fiandra; ma
considerano anco il rispetto di non ingelosir la Francia; che
potrebbe ritener una tal risolutione.
Ognuno sta mirando quello, che va seguento, et molti di 
--- page 011v---
 questi signori sentirebbono volentieri che vostra Serenità nelle presenti
congionture si risolvesse assister in quella maniera, che più
stimasse propria alle cose di Alemagna per divertirsi il fuoco
che tiene vicino. Questo è il fine che si ha da questa parte
per quello si può scoprire di tener lontane l’armi de’ Spagnuoli
da queste Provincie amando più tosto d’impiegar il
loro denaro in Alemagna, o altrove contra essi Spagnuoli,
che haver occasione di haver in casa la guerra. Gratie etc.
Dall’Haya li 9 marzo 1621
di vostra Serenità
humilissimo, et devotissimo servitore
Christofforo Suriano

--- page 012r---


--- page 012v---
Al serenissimo principe di Venetia
prima replicata
n° 278 fin 279
