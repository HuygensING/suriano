
--- page 080r---
Prima
n° 293 fin 294
Serenissimo Principe
mi persuado, che la Serenità vostra da più proprio, et più vicino luoco sia
stata a bastanza avvisata dell’accordo seguito in Alemagna tra ’l mar-
chese Spinola, et li principi dell’Unione. Qui furono mandati duoi
proietti alli signori Stati dai loro ambasciatori, che si trattengono ancora
in quelle parti, l’uno che in sostanza conteneva una tregua di dieci mesi
proposta dal marchese Spinola; l’altro di doi mesi proposto
dai principi ma ambidoi pregiudiciali al servitio commune; et principalmente a quello del Re palatino, et del Palatinato: tuttavia
poiché non trattava altro, che di tempo adherivano li signori Stati
più tosto al secondo a fine che Spagnoli non havessero tanta
commodità di pensar a nuove macchine, et a nuovi pregiudicii.
Sopra questo risolverono nell’assemblea darne parte a questi
tre ambasciatori dei re di Francia, Inghilterra et Danimarca con pregarli
di scriver affettuosamente alle loro Maestà perché contribuissero
della loro auttorità, del loro potere, et concorressero con le loro forze, et consiglio ad aiutar a sostener la cadente Alemagna
et la sua libertà, che si vedeva precipitare. A me anco come
humilissimo ministro della Serenità vostra venero li medesimi tre deputati,
che furono agl’ambasciatori, et con parole molto piene fecero
communicatione di questo senso delli signori Stati, dicendo, ch’io
vedevo, che questa Republica haveva tante spese sopra le spalle, che
malamente poteva al presente dar qualche assistenza a quei principi,
et che poteva loro, che questo fosse un interesse, che toccava al publico, et commune servitio, onde la prontezza di qualche
consiglio, et il conforto con qualche assistenza a detti principi 
--- page 080v---
 pareva alli signori Stati, che fosse l’unico rimedio per sollevarli dall’
oppressione, che si vedeva manifesta. Et con più parole andarono essa-
gerando questo bisogno, mostrando l’interesse, che haveva vostra Serenità, et
come tutti li principi interessati dovevano porvi ogni spirito per
tirar qualche buon effetto. Doppo haver ringratiati li sudetti
signori della communicatione, dissi, che volontieri haverei impiegata la mia penna per sodisfar a loro desiderii; ma non lasciai però
senza consideratione le spese, a che la gelosia, che le veniva data
da Spagnuoli tanto dalla parte da mare, che da terra la
necessitava, ma ben potevo assicurarli; che per il desiderio che ha
del beneficio, et servitio de’ principi di Alemagna non cedeva
a chi si voglia. Questo fu un ufficio fatto sul fondamento
della propositione della sudetta tregua, sperando in quel mentre, ch’ella
durasse, che potesse servir il tempo ad indur li principi a
condescender di apportar in ogni miglior maniera vigore
ai principi dell’Unione perché in essa si mantenessero, né
declinassero com’han fatto.
Non hebbero li sopradetti deputati sì tosto si può dir fatti li loro ufficii,
che corsero peggiori nuove al Re palatino prima, et poi collo
stesso corriero alli signori Stati; et a sua Eccellenza il principe d’Oranges
dell’accordo, che li principi marchese d’Hanspach, et
duca di Wirtimbergh havevano trattato, accordato, stabilito,
et segnato a nome degl’altri dell’Unione. Seguitarono altre
lettere, che confirmavano il medesimo et mando qui aggiunta
copia delle capitulationi. Gravissimo è stato il sentimento che 
--- page 081r---
 qui l’universale ha havuto d’un sì povero accordo, et tanto più
ne sono stati biasmati li principi quanto che il gentilhuomo
mandato ad essi dal Re christianissimo li haveva con asseveranti, et
regie parole promesso di non abandonarli, di volerli assister con
tutti quei mezi, che havessero saputo desiderarsi, essortandoli a non
disfar l’Unione, ma conservarsi, et mantenersi in essa; che
simili offerte anco li ambasciatori di qua li havevano fatte; che
il re di Danimarca colla sua levata li faceva pur vedere,
ch’era pronto con gl’altri principi della Bassa Sassonia ad accorrer in loro
soccorso, et sostenimento. La difesa si sente per loro, che si vedevano
destituti con pochi denari, con pochi fondamenti che di speranze,
et che non potevano aspettar che una desolatione totale del Paese,
et della libertà nei loro stati. Il Re palatino, et li signori et sua Eccellenza
ancora incolpano gran-
demente di questa
risoluzione de’
principi il re
di Gran
Bertagna,
havendo con
sue lettere essortati
essi principi ad
accommodarsi et con parole tali, che bene mostrava
non voler far cosa alcuna per loro.
Le lettere sono state inviate qui al Re palatino.

Dalla lettura delle capitulationi vostra Serenità sentirà il pregiudicio formale che
fanno a sé stessi li principi, in che destitutione si metti questo povero
Principe, come senza alcun titolo di decoro venga trattato, et
qual vantaggio ne tirino Spagnoli et la casa d’Austria da questo
negotiato. La legge è data dal Manchese, ha fatto il servitio del
patrone molto bene, et non ha dubio, che ne vorrà veder l’effetto. 
--- page 081v---
 se ben alcuni dicano che sia in camino di ritorno a Brusseles,
tuttavia non sendo sicuro il riporto si crede più tosto che fermerà
fin tanto che vegga assordato il tutto secondo il contrattato, quando
però non venga in sua piazza, che lo facci essequire.
Mercordì questo Re ispedì il signor Nidersol, che dalla maestà della
Gran Bertagna fu già deputato per agente ai principi dell’
Unione, perché in corte di Inghilterra al Re, et a’ ministri andasse
a dar conto del successo, et procurar d’imprimer nell’animo di
quella Maestà il pregiudicio, che riceveva il suo sangue la sua
propria figliola, il strapazzo che si faceva dell’uno, et dell’altro
quanto necessario fosse, che sua Maestà se ne riscaldasse, et in fine perché
procurasse con le proprie, et l’altrui buone persuasioni
di far ch’ella si risolvesse ad ispedir immediate in Alemagna
in diligenza per veder di tener uniti quei principi, o far qualche
altra più corraggiosa risolutione. Qui par già che quella
Maestà si sia troppo impegnata nel mostrarsi indiferente in questo
così gran affare, che amando la pace, si contenterà del seguito;
onde si crede, che niun frutto raportarà il sudetto Niderzol da’ suoi
ufficii. In Danimarca è stato anco ispedito per dar conto
di quanto è passato, et per interessar quel Re; et principalmente
in Inghilterra li signori Stati hanno mandate al signor ambasciator Caron
commissioni efficacissime perché con esse si presenti al Re, lo ecciti, et
lo soleciti con ogni studio a non abandonar questa causa.
Li medesimi signori Stati non richiamano, ma con lettere partite questa mattina
commandano ai loro ambasciatori destinati appresso li principi dell’Unione 
--- page 082r---
 fermarsi quivi fino ad altro ordine, avertendoli di prendersi dell’occasione
che la fortuna in questo precipitio le potesse mostrare, et ciò per
non abandonar affatto quella parte.
Quello che questa mattina è partito verso il Palatinato è direttamente
ispedito dal Re palatino (m’è stato affermato) con lettere, che
portano ordine di protestar sopra quello, che nei capitoli
particolarmente viene tocco della persona di lui come pregiudiciale
et in che li principi non possono assumersi auttorità sendo cosa
propria, et che a lui aspetta il risponderne.
Si parla ancora, che l’Imperatore vogli investir dell’elettorato del Rheno il duca
di Baviera per rihaver le piazze, che per le spese fatte quel Principe
ha in pegno situate sopra l’In. Chi dice che l’ha accettato, chi dice,
che sta dubioso, et chi dice assolutamente, che non l’accetterà a fine
di non promuoversi la mala volontà del re d’Inghilterra contra di lui,
l’inimicitia di questa casa, et la malevolenza d’altri principi
che secondano il Re, et sono suoi amici, o se li aggiungerebbono
per amici quando fosse spogliato del suo proprio. Ma vostra Serenità da
Viena haverà più sinceri avvisi di quello, che da questa parte
li possi havere forse aletrati dalla distanza del Paese o dall’affetto
delle genti. Gratie etc.
Dall’Haya li 26 aprile 1621
di vostra Serenità
humilissimo et devotissimo servitore
Christofforo Suriano

--- page 082v---


--- page 083r---


--- page 083v---
Al serenissimo principe di Venetia
prima
n° 293 fin 294
