
--- page 134r---
Prima
n° 303 fin 304
Serenissimo Principe
tutti questi giorni passati non ha il signor principe Mauritio atteso ad
altro, che ad esser colli capi da guerra, colonelli, et altri, tolendo
in lista le compagnie, et facendo distributione per metterle in campagna
al primo segno, che si sentirà della mossa dell’inimico. Mandando
in tanto diversi capitani, et officiali alle loro guarnigioni. Li
Wardghelders si vanno levando, le provisioni di amunitioni, et
altre cose necessarie si vanno mettendo ad ordine; et tutto si va
preparando, come si deve, parendo che niun’altra cosa più si
aspetti, che la rottura manifesta. Et d’Alemagna delle truppe
licentiate dai principi s’aspettano quattromila fanti.
Se ben dalla parte dei serenissimi arciduchi non si fa gran strepito, il mar-
chese Spinola nondimeno ha fatto calar più a basso il ponte messo
sopra la Scheda a fine di dar più commodo passaggio alla sua
soldatesca verso Fiandra; et dall’altra verso Mastricht discen-
dendo la Mosa; et doppo l’ammasso fatto nel contorno di
Mastricht viene detto, c’habbia fatte metter le compagnie in guar-
nigione.
Si scrive anco, che dal Palatinato si leveranno (se non è già seguito) le
genti ch’ivi si trovano in numero di cinque in sei milla fanti; per
farli venir di qua, et in suo luoco ve n’habbino ad entrar
altrettante di Leopoldo.
S’è inteso, che quelli di Fiandra, d’Artois, et qualche altri insieme
habino offerta a’ serenissimi arciduchi, che facendosi la guerra durante
essa contribuiranno del proprio tanto che possi trattener
quindecimilla fanti, o in luoco di qualche numero de fanti
della cavallaria per quanto possi in tutto importar il costo di
quindeci milla fanti: con questo però, che la distributione del
denaro, et ogn’altro maneggio, toccante questo trattenimento
resti nelle lor proprie mani.

--- page 134v---
Hostilità per terra dalla parte dei serenissimi arciduchi non par che siano
promosse; anzi è venuto avviso, che una truppa di cavallaria
di questi signori habbi alloggiato in passando in un medesimo quartiero
ove era maggior quantità al doppio, et di vantaggio di cavallaria
delli arciduchi. Questa in ogni modo non li ha fatto minimo dispiacere
ma lasciatili partir a lor viaggio; così anco sono stati licentiati da
Bolduch qualche huomini, et carri ritenuti, non si sa se questa sia tutta
carità, o per adormentare, o voler dar ad intender al mondo, che
Spagnoli non vogliono esser li primi ad attaccare.
Con tutte queste maniere di fare dall’una, et l’altra parte, et che l’appa-
renza dimostri, che poco altro si possi aspettar, che guerra: gli ultimi
avvisi nondimeno venuti d’Anversa portano in lettere a particolari
che pareva vi restasse ancor qualche poca speranza di tregue;
che questa era trattata secretamente, che quella dama haveva
servito per introdur negotio; et che altra persona ci si era intromessa
dalla parte di sue Altezze sperando di tirar effetto del suo maneggio, così cavai
in discorso da uno delli ambasciatori di Colonia, che disse haverlo inteso, et
che fra dieci giorni, et forse manco si sarebbe intesa qualche cosa. Non
so che credere.
Oltre quanto la passata settimana significai a vostra Serenità le mie prime
lettere n° 301, che con le seconde 302 mando qui replicate del
discorso fattomi dal signor principe Mauritio intorno alla tregua
hevando procurato di saper qualche altra cosa, mi è detto, che
a quella dama in voce sia stato aggiunto di dire che se si ha volontà di trattare sopra la
stessa forma, che la precedente tregua si
mandino di qua deputati, che si tratterà,
sendovi altra opinione non vogliono trattar altrimenti.

Mi è stato di più aggionto, che oltre li tre punti
dettimi 
--- page 137r---
 da sua Eccellenza, esser stati posti inanti da Spagnoli
del libero essercitio del cattolichismo dell’Indie
Occidentali, et del traffico d’Anversa, essi Spagnoli
volevano, che questi condescendessero (assai dura proposta, a dar qualche recognitione al Re
cattolico che sarebbe per a punto, dir di voler far niente; a quello, che sia per seguire non man-
cherò di star avvertito.

Non ha dubio alcuno, che molti da questa parte desiderano la
tregua; ma più dalla parte dei serenissimi arciduchi, et viene
affermato che ’l Re catholico sia consigliato a desiderar, et procurar
la sua prorogatione ancor per dodici anni, perché in tanto
crescerà in età propria, et accumularà denari per tanto
meglio perfettionar li suoi disegni di assoggetar questi populi;
et dall’altro canto tirar profitto colla continuatione di essa
tregua (per quello s’è osservato nella precedente) o con
acquistarsi colle solite maniere degl’animi a sua devotione,
o coll’otio lasciar nutrir questi populi nelle dissensioni; onde
avenenati da queste habbino finalmente a cader, et perdersi da
sé stessi nelle mani, et sotto ’l giogo della Mestà sua.
Si sente a questo proposito qui qualche voce, che va a ferir quelli
che governano al presente; et è d’arminiani: dicono vedersi ben hora chiaramente sotto altro
titolo quello, che si addossava a Bemuelt, che
volesse dominare, et finalmente dar in preda a
Spagnoli il Paese, et pur si sapeva non haver
procurato altro, che trattener sempre ferma
l’amicitia con Franza, et con Inghilterra, et alcuni
che al presente sono in governo tentano distrug-
gerla con dar mal gusto 
--- page 137v---
 a quei prencipi,
sendo causa, che non si rinovelino con essi
le aleanze, mostrando anco spezzar la
assistenza di quelle doi corone.
Corre il discorso con questi concetti et se bene è chiaro esser
di persone appassionate; non vi mancano però di quelli, che
lo sentono volontieri, et può esser, che fomentino.
Tanto più si grida al presente anco, quanto che sendo ridotta la
provincia di Gheldria è stato statuito, che niuno di quelli
della religione riformata habbi ad entrar nella congregatione
che non giurino l’osservatione del sinodo di Dordrecht. Questo
è fatto per escluderne gl’arminiani.
Li catholici restano affatto esclusi da quel congresso in Gheldria, cosa
mai più fatta; et è mal intesa da molti; massime per le presenti
congionture de’ tempi. Sono per far Gheldresi altre risolutioni
che piaccia a Dio, che sendo a quei confini molte armi spagnole
non pregiudichino alla propria Patria; et alla universale di questa
Republica.
Li paesani, et altri, che sono esposti in Gheldria, et nell’Ourisel
alle prime furie hanno trattato di accordar contributione
alli arciduchi a fine di evitar li mali trattamenti della soldatesca;
ma si è risoluto dalli signori Stati non permetter, che paghino tali
contributioni; promettendo l’Eccellenze loro di bastar per sé stesse assai
per difenderli.
Da quelli di Gheldria oltre altre provisioni per servitio proprio,
et commune si tenterà maniera di cavar denaro per trattener
le genti d’armi.
Anco la provincia di Holanda hora ridotta compitamente in questa
Haya a niun altra cosa attende con maggior spirito, che
a questa necessità di trovar fondo di denari, et spetialmente con 
--- page 138r---
 inventione tale, che ’l popolo prontamente vi concorri.
Gl’ambasciatori dell’elettor di Colonia quanto più mostrano sodisfattione
delli deputati di tutte l’altre sei provincie; tanto più restano
mal contenti di quella d’Holanda per la già troppo a lor molesta,
et fastidiosa dilatione, che frapongono alla risposta, che attendono.
Havendo scritto al loro Principe aspettano risposta, credendo haver
commissione di farsi intender nell’assemblea dei Stati Generali, et
pigliar licenza, quando da sue Eccellenze non vogli esser stabilito il punto
della neutralità con quelle conditioni, et sicurezze, che sono proprie
da trattarsi con Principe confinante; et che professa esser amico
seben da questa
parte lo tengono
per uno de’
maggiori, et
più capitali
nemici, che
habbino.

Alcuni deputati di Limburgh vicino a Rurmonda sono qui dibatendo
li signori Stati li hanno addimandato di contributione prima dieci
milla fiorini per mese; poi sono condescesi a sei milla. Essi
deputati affermano non poter il Paese portar tanto
peso; che al re di Spagna loro principe naturale non
pagavano, che 40 mila fiorini per anno, et che di tanto dovrebbero
contentarsi li signori Stati. Tuttavia stanno fermi gl’uni nell’
addimandare, et gl’altri in non voler acconsentire. Et li
medesimi deputati dissero a me hieri, che quando che di persisti
non sapranno, che far altro, che partirsi. Gratie etc.
Dall’Haya all’ultimo di maggio 1621
di vostra Serenità
humilissimo, et devotissimo servitore
Christofforo Suriano

--- page 138v---


--- page 139r---


--- page 139v---
Al serenissimo principe di Venetia
prima
n° 303 fin 304


--- page 135r---


--- page 135v---


--- page 136r---


--- page 136v---


