
--- page 052r---
2da
n° 287 comincia 286
Serenissimo Principe
poche hore sono, che ritorno di Roterdam, havendo con quell’
Amiralità terminati, et sottoscritti li conti; onde finalmente resta
questo negotio ridotto a perfettione doppo una sì lunga
dilatione causata più dalla natura del Paese, che dalla
cosa in sé stessa. Poiché al signor Dardani non restava altro che
fare non ha voluto perder onza di tempo al partire.
Risolve di mettersi in camino per passar a’ piedi della Serenità vostra
per renderle conto del suo ministerio. Hieri furono sotto-
scritti li conti, et la sera si mise in barca d’Anversa, ove
non ostante il vento contrario voglio creder, che dimani a
sera alla più lunga sia per capitare. Non dubito che
da quella fatica, che porterà per scritto alla Serenità vostra, et dal
racconto, che le farà di quanto ha operato comprenderà
colla prudenza sua haver egli compito a quell’espettatione
di fedeltà, di diligenza, et di devotione ch’ella s’è promessa
nell’ispeditione, che risolvè prudentemente fare della
persona sua per il rancontro, et agiustamento di questi
conti. Vi si è affaticato con ogni studio, et con haver
sempre l’occhio al servitio publico, et avanzatolo con
ogni possibil maniera, dandosi anco da questa parte quella
sodisfattione ch’è stata condecente; onde comprenderà
anco meglio di quello io potessi dirle, che merita 
--- page 052v---
 degnamente la gratia sua, et effetti della benignità della
Serenità vostra verso di lui. Et io laudo sua divina Maestà, che
hora potrà ella vedere distintamente in che, et come è stato
dispensato il suo denaro, et resta grandemente sollevato
l’animo mio. La pronta partenza del signor Dardani è
stata propria massime nella presente congiontura dello
spirar della tregua per quegl’accidenti, che doppo
venerdì potriano occorrer a viandanti. Ad ogni buon
fine però gl’ho procurato passaporto del signor principe
d’Oranges.
Io a quest’hora mi trovo in pena come sicuramente siano per
capitar le mie lettere per la via d’Anversa, stimo però bene
sia detto riverentemente, che vostra Serenità commandi, che li miei dispacci
siano mandati per la via di Colonia, et di là a drittura
per Amsterdam, et se le paresse anco bene, farle metter
sotto coperta del signor Melchior Noirott, che le drizzi
al signor Filippo Calandrini. Io veggo bene che in questa
congiontura arrivate, che siano le lettere in Amsterdam
per haverle prontamente sarò necessitato haver persona
espressa in quella città, che di volta in volta me le porti
il che seguirà con buona gratia di vostra Serenità. Per la medesima
stradda ispedirò anc’io le lettere mie per l’avenire, 
--- page 053r---
 se altro non succederà in contrario.
Il signor Dardani prontamente s’è presa la carica di condur seco il
visconte di Lormes, havend’io stimato così a proposito et per
la sicurezza, et per altro rispetto. Ad esso signor Dardani
per le spese del viaggio d’esso Visconte ho dato ordine che
si[a]no pagati in Anversa doi cento, et quaranta cinque
fiorini, che sono cento ducati, la qual somma di fiorini
a causa del cambio rivenirà a qualche cosa di vantaggio.
Ho presentito, che doppo le feste di Pasqua gl’interessati nel vassello ab-
bruggiato siano per tirar in processo nanti questo Gran Consiglio
li signori dell’amiralità di Roterdam per esser sodisfatti da essi
vedendo non poter tirar effetto della loro pretensione da vostra Serenità.
Io mi tacerò; ma occorrendo alcuna cosa non mancarò
di darne riverente conto a vostra Serenità.
Anco delli vinti milla fiorini, che nonostante la sottoscrittione
dei conti fatta da quelli dell’amiralità di Amsterdam, si sono
essi riservati di poterne haver rigresso di dimanda
parmi, che li deputati di essa Amiralità veniranno a
farne instanza alli signori Stati. Sentirò anco di questi il
tentativo, et avviserò coll’ordinaria riverenza mia
quanto occorrerà. Gratie etc.
Dall’Haya li 6 aprile 1621
di vostra Serenità
humilissimo et devotissimo servitore
Christofforo Suriano

--- page 053v---
Al serenissimo principe di Venetia
2da
n° 287 comincia 286

