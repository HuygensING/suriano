
--- page 360r---
Prima
n° 345 fin 348
Serenissimo Principe
lunedì della passata settimana fu chiamato nell’assemblea
dei signori Stati il signor cavalier Arsen. Gli fu data una sedia posta
dirimpetto al Presidente al mezo della tavola, ove sedono
sue Eccellenze; ma un poco discosta (costume ordinario, quando honorano
quelli, che eleggono ambasciatori) et esso Presidente a nome di
tutti gli disse la nominatione, et elettione, che havevano
fatta della persona sua per passar a resieder doppo spedito
dall’ambascieria straordinaria d’Inghelterra, ad essercitar l’ordinaria
appresso la Serenità vostra usando molte parole, et molti concetti
di honore verso di lui. Egli doppo haver complito
apportò diverse iscuse, et principalmente messe innanti la
dificultà della sicurezza del viaggio, né altro gli fu
risposto se non, che li signori Stati havevano inteso, non assen-
tirono però, né sin qui l’iscuse sono state accettate
et qualcheduno m’ha detto, che si tiene per fermo, che
vorrà che li signori Stati gliene habbino grado, et che l’Eccellenze
loro si risentino di qualche cosa più per il viatico.
Egli, et li suoi collega quattro giorni sono partirono verso
l’armata accompagnati da tre dei Stati Generali
per andar a communicar le loro instruttioni con
sua Eccellenza, pigliar licenza da lei per mettersi imme-
diate ritornati col primo vento in camino, et passar
in Inghilterra.
Se bene si diceva, che ’l signor principe Mauritio era per mutar
quartiere, et fin mercordì passato fosse tutto in pronto
a tal effetto per passar ad Eltembergh in ogni modo
li signori Stati hanno havuto avviso, che ancor si tenirà 
--- page 360v---
 nel medesimo posto perché il Rheno con gran furia haveva comin-
ciato a crescer, et dubitando di peggio per questo haveva
in pensiero di levarsi di là.
Nel campo dell’inimico sotto a Giuliers molti sono morti, et massime
nel reggimento de’ Borgognoni, che quasi per la metà sono morti.
L’assedio di detta piazza continua, restando gl’assediati chiusi da
tutte le parti, sendo li ridotti dall’uno all’altro fortificati
da buone trincere, et specialmente dicono esservi quattro batterie
elevate; ma sempre l’opinione è la medesima che per quest’
anno non sia per esser de’ Spagnuoli.
Sta tuttavia lo Spinola in quella parte, et viene detto per certo
da qualcheduno, che habbi ordine di trattenervisi sperando
così far dissipar le genti di questi signori col disaggio, col pati-
mento nel sito, et colla noia nell’otio, et nel mancamento
di quelle commodità, che sono proprie nella vicina
stagione.
Tiensi pur don Inico Borgia nel posto preso in Fiandra
l’apertura del vecchio porto vicino all’Esclusa, et nel
far più tosto una buona trincera elevata in quella
parte, che altro maggior forte; con tutto questo il
disegno è tenuto per fermo da questi signori esser di
chiuder il passo, incommodar le genti di qua, et vietar
potendo il pagamento delle contribuzioni, come scrissi la
passata settimana nelle mie lettere seconde de’ primo
del presente che con le prime vengono qui aggiunte in
replica. Uno venuto di Brabant ha voluto
affarmare, che attendi don Inico a far 
--- page 361r---
 quella fabrica di ordine della corte di Brusseles a’ fine
di tirar le contributioni, che quelli della provincia di Fiandra
havevano offerto di dare di dodici cento milla fiorini per
l’impresa di Cassant, et dell’Esclusa; vedendo bene
che per hora non possono promettersi di avanzar in quella
parte, mentre per difetto di perdita di tempo non ha il
disegno potuto sortir il fine, che si era promesso.
Viene scritto di Colonia a questi signori che gl’assediati di Giuliers
fatta una sortita havevano rovinato un forte dalla
parte della riviera della Roera; et anco il ponte, che
stava sopra a detta riviera.
D’Anversa si afferma, ch’ivi sia ordine per 300 mila soldi al mese di
provisione per le spese straordinarie, et ordinarie nel campo
catholico, et che di questi se ne mandino anco nel Basso
Palatinato per il trattenimento di quelle truppe.
Queste voci, et l’effetto vero della potenza del Catholico com-
parato alla necessità, che hanno questi signori di haver
denaro dà da pensar assai; et con tanta maggior atten-
tione si aspetta il soccorso di vostra Serenità, et hoggi appunto
sotto pretesto di visita uno dell’assemblea m’è venuto
a vedere, et m’ha ricercato se havevo havuto qualche
avviso da lei. Ho detto di non perché in effetto come colle
particolari la passata settimana non hebbi lettera di vostra Serenità; così anco al
presente me ne trovo senza non essendo capitato
ancor l’ordinario. Non si persuadono qui altrimenti
se non, c’habbi da venir il sussidio mentre si tratta
del suo interesse, ch’è di tal maniera tener fuori 
--- page 361v---
 de’ confini della Serenità vostra occupata lo Spagnuolo a gran vantaggio
di lei.
Di Brem sono ritornati li quattro, che furono ispediti per ritrovarsi
colli deputati del re di Danimarca per la trattatione dell’
aleanza. Mercordì fecero la loro relatione. Come prima
il proietto fu, et già riverente lo scrissi, di parlar non di
aleanza; ma di un’amicitia reciproca di assister
l’un l’altro; così par si sia parlato, che potrà anco esser col
titolo di aleanza. Doppo varii congressi l’offerta dalla
parte del Re è stata di 300 mila raistaleri in spetie per tre anni
con una conditione di accrescer, et sminuir secondo il più,
et il manco bisogno. Non è stata arrestata alcuna cosa, sendosi
ognuno dei deputati rimessi a trattare quelli col Re,
et questi colli signori Stati per tornar poi insieme, se ben questi
non sarò che col mezo di una persona sola per stabilir tutto.
Sopra questo negotio hanno sue Eccellenze a recapitolar la relatione
et consultar bene la materia. Quello che più importa
ad accordare per quanto ho inteso dal signor ambasciator di Francia,
et da qualche altro ancora è la recognitione, che pretende
il re di Danimarca voler haver delle mercantie
al passaggio loro dello stretto del Zont. Dura materia
da masticare, non che da digerire, ch’è stata la prima
all’arrivo dei deputati posta in tavola, et sopra la quale
versa il più della difficoltà perché questi nn intendono
di soggettarsi ad una maggior soggettione che per il passato,
et il Re intende altrimenti, et questo punto
avanzato da quella Maestà a modo suo sarebbe 
--- page 362r---
 rilevante, et troppo pregiudiciale per questa parte in rispetto
degl’interessi coll’Inghilterra. Il negotio ha più di difficoltà
di quello si publica: tuttavia sperano trovarvi ripiego,
et che tutto habbi a terminarsi con sodisfattione.
Ho presentito non so che, che tra li deputati quelli del Re habbino
gettato qualche concetto di unione tra sua Maestà, Inghilterra, et
questi stati; nominandosi anco quella serenissima Republica. Lo pe-
netrerò un po’ meglio, et colle prime ne darò riverente
conto a vostra Serenità. Intanto ho saputo di certo, che li
doi ambasciatori del Re partiti da quelli dei signori Stati an-
davano con commissione di sua Maestà a tutti li principi della
Bassa Sassonia per passar con loro ufficio pieno, et animarli
alla conservatione, et manutentione delli affari, et
della libertà dell’Alemagna.
Gratie etc.
Dall’Haya li 8 novembre 1621
di vostra Serenità
humilissimo, et devotissimo servitore
Christofforo Suriano

--- page 362v---


--- page 363r---


--- page 363v---
Al serenissimo principe di Venetia
prima
n° 345 fin 347
