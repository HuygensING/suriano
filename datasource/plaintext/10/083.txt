
--- page 424r---
n° 356 sola
Serenissimo Principe
il giorno seguente alla speditione del mio ultimo dispaccio colla
lettera sola n° 355 (replicata colle presenti) arrivò nell’Haya il signor
principe Henrico parendo, che a Nimeghen non fosse bisogno
della persona sua; mentre la stagione si andava sempre più
avanzando al rigor del freddo. In ogni modo il mar-
chese Spinola non ha ancor mutata piazza, et si trattiene
intorno la contea di Meurs, et viene confermato il fine
suo esser di non abandonar quei contorni finché Giuliers
non cadi. Doppo la venuta qui del detto principe
Henrico ha cominciato a gelare, et ogni dì il giaccio
si fa più forte; onde continuando si tiene per fermo, che
sarà necessitato il detto Principe tornar a Nimeghen;
et gl’altri capitani tanto d’infanteria, che di cavallaria
passeranno ai posti situati alle riviere per guardarle; po-
tendo facilmente l’inimico surpender o nell’Isel, o altro-
ve colla commodità del gelo. Intanto si è saputo certo
che ’l Marchese doppo buoni giorni habbi continuato a
far portar dentro a Reinberch gran quantità di fieni
di paglie, et di biade, volendo esser provisto in quella
parte per la cavallaria in particolare a primo tempo.
Viene detto, ch’esso Spinola habbi a molti dato passa-
porto con obligo di tornar a primo tempo; ma senza
dar però alcuna paga.

--- page 424v---
Doppo varie consulte, et dispute sopra il ridursi a minor
numero da questa parte le compagnie d’infanteria per la
presente vernata a fine di sgravarsi dalle spese
finalmente fu stabilito venerdì passato, che le undici com-
pagnie alemane levate già cinque mesi in Palatinato siano
ridotte dalli trecento fanti a centocinquanta l’una con
libertà a’ licentiati di rimettersi in altre compagnie
che sono difettive del suo compito numero. Il tempo di dette
compagnie spirerà tra li tre, et 20 del venturo. In questo
mentre li capitanti risentono gravemente di questa risolutione.
Il conte Guglielmo di Nassau, ch’è stato al servitio di vostra Serenità non have-
rebbe voluto, che seguisse questa riformatione perché si pro-
metteva haver egli la condotta di questo reggimento
che in ogni modo ancorché diminuito della metà si contenta
di haverne ad esser il capo. Col consiglio del signor prin-
cipe Mauritio, et colla sua assistenza ha stabilito esso
conte Guglielmo di venir a far sede permanente in
queste Provincie; et è partito per Alemagna a levar
la moglie per condurla di qua. Lo visitai, et egli anco
fu a vedermi, et per mantener affettionato lui,
et la casa alla devotione di vostra Serenità prima del suo partir
lo convitai col fratello a desinar in questa casa della Serenità vostra.
Vi fu anco insieme il capitano Hornech alemano, che ha una 
--- page 425r---
 compagnia qui pur di 300 fanti; che sarà anc’ella
ridotta alli 150 et egli, spirando il tempo della licenza, che
vostra Serenità gli ha prolungata di quattro mesi è partito tre, o
quattro giorni sono per venir a’ piedi della Serenità vostra mostrando
desiderio di più tosto impiegarsi costì occorrendo nel suo servitio.
Si trovano questi signori estremamente essausti di denari; né in alcuna
cosa si sono risoluti nanti le feste li deputati di Ho-
landa; ma andati cadauni alle case loro per li tre del
venturo doveranno ritornare per stabilire la necessaria
provisione ricercata, et consultata dal Consiglio di Stato
per sodisfar alle spese della guerra l’anno venturo; et a
quelle, che restano a pagarsi per la passata campagna.
Vanno queste militie creditori di molte paghe tanto dalla gene-
ralità, che dalle particolari provincie sotto la cui distributione
elle sono. Strillano i Fiaminghi, gl’Inglesi molto più; et
anco li Francesi si dogliono; et li capitani de’ reggimenti di
cadauna Natione a parte hanno fatti li loro compianti
al signor principe Mauritio; asserendo non poter resister
all’interesse, che sono necessitati pagare per trovar denari
per intertenir le compagnie. Sua Eccellenza li ha con buone
parole acquetati, et data speranza, che saranno presto
sodisfatti: Francesi in particolare dicono Frisia avanzarsi
quattordici mesi, Grunighen undici, Ovrisel nove, Holanda 
--- page 425v---
 novantatré milla fiorini per doi mesi per li quali l’interesse ascende
a tre milla, et doicento fiorini.
Con tutto ciò li signori Stati a poco tempo doveranno levar ancora dieci
milla fanti per dar miglior forma al suo essercito, mentre Spa-
gnuoli faranno anc’essi lo stesso; et già pian piano vanno fa-
cendo qualche levata.
È venuto avviso, che quelli di Bolduch genti delli Spagnuoli hab-
bino nella riviera vicina surpresa una naveta da guerra ha-
vendo ammazzatti tutti li marinari. Sono quei soldati in
opportuno posto per far spesso delle hostilità.
È arrivato uno espressamente mandato dal giovane duca di
Bransvich a dar parte a questa Maestà della presa fatta
di Amenenburch, et d’haver egli fatto prestar l’homaggio
di fedeltà al nome di questo Re. Si teneva detto Duca in cam-
pagna, et già s’intendeva haver egli aggiunti 500
cavalli alli primi 1500 che haveva, et faceva pensiero
haverne ancor mille, et tre milla fanti, che già haveva
esborsati cento milla raistaleri né da questo Re haveva
havuto, che la sola prima paga per la levata, il resto spendeva
egli del suo. A detto Duca il lantgrave Lodovico di
Armenstat ha scritte lettere particolari a nome anco dell’
Imperatore amonendolo di lasciar l’impresa di favorir li ribelli
di sua Maestà cesarea; altrimenti caderebbe sotto la medesima 
--- page 426r---
 indignatione, et che se havesse abandonata l’impresa
sarebbe stato amico suo. Il Duca gli ha risposto sentitamente
che non pretendeva far torto a sua Maestà cesarea mentre difen-
deva li suoi parenti, et amici, et che doveva, et voleva
farlo, et quanto all’amicitia del Lantgrave non se ne
curava. È signore di gran vivezza di spirito; ma che
tira più tosta alla temerità, che alla sodezza. È partito
di qua risoluto di far dir di lui in Alemagna.
Viene detto, che ’l lantgrave d’Hassia habbi a detto
Principe fatte gran offerte, et questo per mantenersi
nel possesso di ciò, che tiene dei conti di Valdech.
Spagnuoli hanno pensato di attaccar alcuna cosa sopra
il detto lantgrave d’Hassia, volendo surprender una
terra di sua giuridittione; ma non essendoli andato
fatto, come si erano promessi don Gonzal di Cordova
ha procurato di dar sodisfattione a detto Principe
ma di quelle sodisfattioni solite de’ Spagnoli, che for-
niscono in parole, et complimenti.
Queste Maestà hanno avviso, che ’l conte di Mansfelt vadi
mettendo in contributtione tutto quello, che può, et
particolarmente che su quello di Spira haveva fatto contribuir
non solo al Vescovo, ma al clero, et alla stessa camera
di Spira, che era passato più avanti facendo contribuir 
--- page 426v---
 a Haganà in Alsatia, et veniva detto, che doveva levar
genti. L’armi bavaresi, et spagnuole andavano
marchiando chi da una, chi dall’altra parte per fugar tanto
esso Mansfelt, che ’l duca di Bransvich.
Questi principi hanno sentimento delli avvisi, che vanno
venendo, né sanno che potersi prometter. Sperano, che in
Palatinato fino a primo tempo si sostenteranno; et godono
delli avvisi ultimamenti venuti di Morovia, che in quella
parte il marchese di Iegherendorf si sia impossessato
di Olmiez piazza di consequenza; et che Gabor tenisse
buone per le Maestà loro.
Parmi che quell’abboccamento, che dovette farsi tra questo
Re, et essi Bethelem, et Iegherendorf non anderà
avanti, ma ben un altro in Danimarca
ove fra pochi dì doverà tornarsi il Re
in conferenza con quella Maestà, et
par, che ’l viaggio sia, come rissoluto tuttavia ancor non si sa il
quando, et forse si attenderanno nuove d’Inghilterra.
A quella volta partì hoggi terzo giorno il secretario della
Regina sendosi stimato a proposito di così fare per
dar maggior calore all’animo del Re mentre si vede
inclinato a favorire, assister, et aiutar l’interesse di 
--- page 429r---
 questi principi, et quello, che mi ha discorso di questo tanto
mi ha detto, ch’esso secretario per certo haverà havuta commissione
per tirar tutto quello, che sarà possibile dal Re di effettive
risolutioni perché questa Maestà possi poi far con maggior frutto
il viaggio di Danimarca.

Uno di questi giorni, che visitai il signor ambasciator d’Inghilterra mi com-
municò il pensiero, che haveva questo Re di espedir soggetto proprio verso la Serenità vostra
et che havea pensato di mandar il baron
di Dona, che l’anno passato era in Inghilterra per la
Maestà sua ambasciatore, et mi disse tant’oltre, che
non pensava di mandarlo, come ambasciatore
ma ben, che per il luogo haverebbe
la Serenità vostra potuto darli quello, che
nell’eccellentissimo Collegio hebbe il senator Piscina
che fu presso di lei, a nome del duca di Savoia;
non mi disse quando questo dovesse seguire,
meno lo stesso Barone, che fu la settimana
passata a visitarmi, mi toccò parola sopra
questo particolare di quello 
--- page 429v---
 seguirà ne darò riverente conto alla Serenità vostra.
Fui hieri a dar le buone feste al signor principe Mauritio, et fra le
altre cose venne a parlar dello stato di questo Re commise-
randolo, et mostrando temer assai, che ’l re della Gran Bertagna non si raffreddi. Mi fece racconto dell’avviso
che si haveva havuto qui della colera in che era quella
Maestà contra il Parlamento per la rimostranza, che
le haveva inviato. Tra li altri punti sendovi che non
facesse il matrimonio con Spagna, che assolutamente si dichia-
risce inimico del Re catholico, che dovesse intraprender
senza più sentir parole la difesa de’ suoi figlioli, et
procurasse con ogni sforzo la ricuperatione de’ suoi
Stati, che lasciasse di più dar orrecchie all’ambasciator di
Spagna; et mi disse anco qualche cosa della risposta
data da Re molto risentita, et con dir chiaramente
che non dovessero quelli del Parlamento ingerirsi nel
parlar di tali materia; meno contra la persona
del re di Spagna suo buon amico, né delli altri
re, et prinipi suoi confederati, et amici, et
mostrò temer che questo non dovesse giovar punto
all’interessi di questi principi. Di tutto ciò, che in
questo proposito è passato non dubito, che vostra Serenità
sarà stata pienamente informata dall’eccellentissimo signor ambasciatore

--- page 430r---
Lando. Nel partir sua Eccellenza mi addimandò se havevo
havute lettere di Venetia: io rispondendo che non
ella disse solamente ben et si tacque. Compresi ben
quello voleva inferire; ma io mi licentiai senza
passar più avanti.
Hebbi hieri a sera il dispaccio dei 3 senza lettere di
vostra Serenità et da particolari ho veduta l’elettione fatta
da quell’eccellentissimo Senato di ambasciator a questi signori nella
persona dell’eccellentissimo Moresini. Ho inteso, che li signori
Stati in publico ne hanno havuto l’avviso. Io
non ho veduta persona da chi habbi potuta cavar
il gusto, o il contento, che ne ricevono, et sto
aspettando lettere di vostra Serenità con commandamento di
communicarlo in publica assemblea. Gratie etc.
Dall’Haya li 27 decembre 1621
di vostra Serenità
humilissimo, et devotissimo servitore
Christofforo Suriano

--- page 430v---


--- page 431r---


--- page 431v---
Al serenissimo principe di Venetia
n° 356 sola


--- page 427r---


--- page 427v---


--- page 428r---


--- page 428v---


