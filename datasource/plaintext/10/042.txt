
--- page 204r---
n° 315 sola
Serenissimo Principe
ha instato, et solecitato quella dama Serclas per haver risposta all’
ultimo biglietto, ch’ella portò al signor principe d’Oranges; ma non ha
potuto spuntare di haver alcuna cosa per scritto, solo gli è stato
detto da sua Eccellenza assolutamente, che se si vuol trattar sul piedi
della passata tregua, che ciò sia messo per scritto, et con sottoscrittio-
ne del serenissimo Alberto, et affermativa dell’auttorità, et consenso
del re di Spagna; altrimenti non vedeva di poter far raporto
alli signori Stati. Di più ho penetrato, che l’Eccellenza sua habbi detto
alla medesima dama, che non sapeva quello dovesse promettersi dell’
intentione di sue Altezze alla tregua, mentre teneva in mano lettere
intercette con le quali asseverantemente veniva scritto haver
sua Maestà catholica pregati li re di Francia, et d’Inghilterra a non
impedirsi, né ingerirsi in questo proposito della tregua; che faceva
persuader il contrario di quello veniva detto, dalla parte dell’
Altezze loro, et che poteva riferir questo tanto. Et negando la
Serclas, o dicendo non crederlo, il signor Principe si offerse mostarli
le lettere, ch’erano state intercette. Questo è venuto dalla
bocca della medesima donna saputolo da buona stradda.
Ella partì mercordì passato per Brabant. Con curiosità si
starà attendendo quello riporterà, parendo, che anco po-
trebbono contentarsi di una lettera scritta col contenuto di
sopra dal serenissimo Alberto; et da sua Eccellenza medesima ho havuto
incontro di alcuni di questi particolari, et principalmente quanto alla
sottoscrittione di mano di sua Altezza che si ricerca, con obli-
gatione di lasciarla o in mano della medesima donna, o di altro
ch’ella vorrà, fino che altrettanto habbi l’Altezza sua dai signori Stati.

--- page 204v---
Quello che qualche giorni passati è venuto qui con lettere del mar-
chese Spinola per li denari presi, et per l’interesse dei mercanti interessati
non ostante l’esser stato rimesso il negotio all’amiralità di Zelanda
si trattiene qui, et viene creduto che vi sia con qualche secreta
intelligenza toccante in particolar la tregua, parlando tal volta con
il signor principe d’Oranges; et tanto più entra il sospetto quanto ha
havuto a dire ad un amico suo, che l’ha interrogato, che non
poteva dirgli tutto il secreto, che haveva in petto; ma che
a tempo lo haverebbe saputo.
Doppo l’espiratione della tregua (et venerdì passato fecero tre mesi) fu
interdetto alla barca solita partir ogni settimana per Anversa
con robba, et passaggieri, et non andò. Et lo stesso giorno di
venerdì fu publicato, ch’ella doveva partire, come fece sabbato
doppo ’l mezo giorno alla volta d’Anversa; et se ben tutti li
passaggieri sono andati con passaporti: tuttavia alla publicatione
il popolo è entrato in maggior opinione, che s’habbi a far la
prorogatione della tregua, et che se tratti secretamente; ma non vi è
chi l’assicuri. Apparenza di volontà vi è da parte, et d’altra
che la segui; ma mediatore vi manca né sufficiente estimato
il mezo della Serclas, sendo stimata non proprio ad intrapresa
di tanto negotio.
Mentre si pensa, et presupone la trattatione di tregua si
intende con l’ultime lettere di Brusseles, che hoggi doveva
sortir il marchese Spinola in campagna; che si sarebbe data
la mostra generale sabbato passato a tutte le militie; che
con cinquantamilla huomini doveva esso Spinola far la mossa, et 
--- page 205r---
 sei milla cavalli; che millecinquecento di questi, et diecimilla
fanti dovevano condursi in Fiandra sotto il commando di don
Luigi di Valasco general della cavallaria; ch’esso Spinola con il
resto doveva marchiar avanti; altri dicevano, che la piazza
d’armi sarebbe stata a Mastricht, altri a Vesel; ma concorrono
l’opinioni, che sia per attentar dalla parte dell’Ourisel, et
quivi provar la sua fortuna; che a Mastricht siano stati
mandati alcuni fornari per far provisione di pane, et che
pareva, che tutte le cose si preparassero alla guerra.
Le lettere, che mi scrive il Pasini in questo proposito, et con
questi particolari niente mi toccano di tregua; onde non saprei
che giudicio formare sendo incertissimi li fini de’ Spagnuoli,
come secretissime le loro deliberationi. Questo si tiene per fermo
che mirando alle cose di Germania osservaranno di qua il
lor vantaggio, et dando tempo, al tempo s’appiglieranno
al più proprio per batter in un momento, che potranno.
Il signor principe Mauritio aspetta con attentione grande la sicurezza
dell’uscita del Marchese per uscir anc’egli incontinente, et
regolarsi nella distributione della sua armata conforme al raporto
che gli sarà fatto della condotta, della quantità, et della qualità
di quella dello Spinola.
Il re di Bohemia si prepara anc’egli di uscir in campagna con sua Eccellenza
me lo disse hieri sera la Maestà sua aggiungendo, che non haverebbe
saputo che far qui, mentre sua Eccellenza et la corte fosse stata absente
un padiglione si va facendo da molto tempo in qua, et sarà presto
finito per servitio di detta Maestà.

--- page 205v---
Gl’avvisi, ch’ella tiene di Alemagna non sono di maggiori speranze delli prece-
denti solo si avvisa di Colonia, che Mansfelt si fosse alloggiato colle sue
genti sopra le frontiere di Bohemia, et con esso sia unito il duca di Wimar
con 1400 fanti, et sei cornette di cavallaria. Ha ben il Re avvisi con-
formi di questa unione; ma dubita di ciò che potrà far di bene mentre
e senza denari, et con poca speranza, o senza sapersi ove ritrarne.
È vero, che li signori Stati hanno concesso, et promesso alla Maestà sua di levar
sopra il loro credito li centocinquantamille fiorini; ma
venuto il Calandrini martedì passato per farne la tratta in Norim-
bergh, non ha trovato il ricapito necessario, né assicuranza tale, che
lo habbi potuto condurre a far le lettere; onde trattenutosi
fin sabbato qui, finalmente non si sapendo trovar ripiego per la sua
sicurezza è partito di nuovo per Amsterdam, et finhora non so
che si habbi trovato partito tale, che o esso Calandrini, o altro
condescendi ad obligarsi all’esborso per cambio in Norimbergh.
Infelice, et sfortunato è lo stato di questo Principe poiché qui
trova incontro nelle necessità del Paese assai travaglioso per lui
di là dal mare non ha in mano se non offerte, et promesse de’
ufficii senza speranza di effetti, et temendo di offender il
re della Gran Bertagna per la trattatione, ch’egli ha intrapreso
non si può muover, né può lasciar che gl’altri si muovino.
Questi Stati hanno come si sente li suoi aggravii, et interessi per
l’iminenti armi dell’inimico armato, et vicino, et non veggono
di poter muover passo, che non possi risultarle di pregiudicio
Danimarca si va disarmando, et non può indursi a passar
a maggior esborso di denari di quello ha fatto ancorché 
--- page 206r---
 ha solecitato dall’Amstruder scocese, che resiede presso di lui a nome
della maestà d’Inghliterra Bransuich anco disarma; in modo che resta
derelitto né sa dove dar di capo. Cavai ben hieri sera dalla bocca
della Maestà sua dei medesimi concetti. Et disse in particolare piacesse a Dio, che ’l
conte di Mansfelt havesse un poco di denari; et entrò a dire la
serenissima Republica ha dato un gran soccorso a Savoia altrimenti quel Duca
sarebbe stato perso, s’io havessi havuto quell’assistenza da sua Serenità
haverei ben fatto li fatti miei. Et ben compresi, che lo diceva
per qualche induttione di aiuti; ma io confirmando solo di quello
che da lei fui interpellato della quantità dell’assistenza che
dava a Savoia, nel resto mi tacqui, lasciando che passasse il
discorso in altro ragionamento mentre seco passeggiavo in compa-
gnia della Regina, come fanno quasi ogni sera sotto a questi
arbori.
Mi addimandò se sapevo quello havesse portato l’ambasciator d’Ungheria o di Be-
thelem Gabor, sapendo ch’era costì stato ben ricevuto, et che
veniva honoratamente trattato. Dissi, che non havevo havuta
altra notitia, che dagl’avvisi ordinarii, ch’era arrivato detto
Ambasciatore; ma che non era stato ancor in audienza, et che credevo
fosse di semplice passaggio; et parmi che stanno qui con desi-
derio attendendo la risposta, che sia la Serenità vostra per dargli.
Si disse meco sua Maestà, et mostrò gran sentimento dell’essecutione
fatta delli 27 in Praga, che già sarà pervenuta a notitia
della Serenità vostra, come anco della prigionia d’altri, et castigo dato
colla sferza ad alcuni borghesi; et tutti qui ne lamentano, et
viene stimato il rigor dell’Imperatore esser stato troppo grande 
--- page 206v---
 entrandosi in speranza da quelli che così vorrebbono, che questo
massacro (così lo chiamano) possi alterar gl’animi, eccitar
l’odio, et il rancora contra sua Maestà cesarea, et la casa d’Austria tutta
ma quelli che la vedono armata, et spalleggiata da forze potenti
si persuadono, che passerà avanti senza tema di alcun cattivo
rancontro.
Dighbi stato a Franchendal, et abboccatosi col duca di Duipont, et
con altri consiglieri d’Heidelbergh era passato avanti a Ilma
con disegno di discender per il Danubio a Vienna; ma viene
scritto, che non haverebbe quivi trovato l’Imperatore, et per consequente
si sarebbe ritardata la sua negotiatione, come si sia qui viene
tenuto per fermo, che pochissimo profitto sia per tirarne, et
che habbi ad haver solo parole, che vuol dir longhezza
et incertezza di effetti, et del protesto che sia per fare a nome
del Re mentre non habbi risposta pronta della pronta
restitutione del Palatinato, alcuni si burlano
vedendo bene
che la maestà d’Inghilterra non è in tempo di poter con armi accor-
rer alla ricuperatione del Palatinato mentre le forze dell’
Imperatore, et de’ Spagnuoli sono in piedi, et detta Maestà
doverebbe cominciar a levarle. Et anco questo fa conie-
turare, che Spagnuoli colle armi di qua vadino prolungando
l’uscita per accordar coi stati in caso, che sia necessitato
il re d’Inghilterra dal proprio honore a far qualche risentimento
ma questo da sé si fa conoscer esser discorso non fondato
sopra gl’artificii de’ Spagnuoli.
Viene scritto pur di Colonia, che ’l conte di Buquoi unito col conte di

--- page 207r---
Liechtstein, il signor di Diepenbach fratello del decapitato già in
Ispruch, et qualche altri in numero di 40 sia partito di notte
dal campo nanti Hencheusel per riconoscer la città di Prez sia
stato quasi attonpato dalli Ongari sendo lì all’intorno
imboscati tuttavia da 18 in circa dei 40 sono restati.
Di più avvisano le medesime lettere di Colonia, che ’l marchese di Iegher-
dorf doppo haver ben munita, et proveduta la città di Neuz
in Slesia si sia con diecimilla fanti gettato in Bohemia, et
che con quattromilla paesani del quartier di Conisgretz uniti
a lui havesse di già prese qualche picciole piazze come
Keissembergh Cortolitz, et altre, onde il colonello di
Sassonia con le stesse compagnie di cavallaria, et il reggimento
di Walstein ch’erano in Praga havevano ricevuto commandamento
di marchiare contra il detto Marchese, et farli testa.
Le lettere sudette sono dei 6 né ho potuto haver tempo di
informarmi della certezza di questi avvisi, che però
non ho voluto tralasciar di significar alla Serenità vostra.
Qualcheduno riporta, et di quelli della casa di questo Re lo conferma
che alcune picciole truppe sortite dalla città di Cam nell’Alto
Palatinato habbino fatta qualche scaramantia contra le
genti di Baviera, che disegnava sopra quella piazza; ma
si attendono più sicuri avvisi.
Li signori Stati sopra la nuova instanza fatta da me al Presidente
hanno in conformità di quello, ch’è stato desiderato dall’
agente del mercante Moens scritto, et raccommandato
caldamente il suo negotio alli signori dell’amiralità di Zelanda 
--- page 207v---
 et le lettere già sono state inviate.
Ben scrissi riverentemente alla Serenità vostra la passata settimana nel proposito
dell’Ambasciator per costì che tutto bisognava haver tempo nella
constitutione di questo Governo, et massime dove concorre
il privato interesse poiché ancor dalli signori Stati non è stata
concluso o stabilita la persona di Langarach, o altra (che
però non si nomina ancora alcuno) portandosi innanti da quelli che
hanno il suo fine praticando di prima fermar bene esso
Langarach. Presento anco esservi publico interesse perché
mi è stato detto da più di una banda, che per risolver
si aspetta solo quello sarà della guerra, o altrimenti (che non
può tardare) per deliberar della commissione principalmente per
li aiuti dovuti per la capitulatione (parlando alcuno tra
denti che già doverebbono correr) et per deliberar anco
della pronta, et celere speditione. Et di più che havendo
avviso della sortita dello Spinola incontinente risolveranno
questa speditione. Sono sue Eccellenze in pensiero per il viaggio
che doverà far l’Ambasciatore per condursi costì; ma si pensa
di farlo andar a Marseglia et di là passar per mare a
Venetia. Io sto ascoltando per avvisar colla mia solita
riverenza vostra Serenità di ciò che succede, et dell’altro canto
attendendo l’effetto della benigna intentione datami da lei
proseguendo il tempo a questa speditione.
La replicata di doi lettere de’ 5 dello stante sarà aggiunta alle
presenti segnate n° 313 fin 314. Gratie etc.
Dall’Haya li 12 luglio 1621
di vostra Serenità
humilissimo, et devotissimo servitore
Christofforo Suriano

--- page 208r---


--- page 208v---


--- page 209r---


--- page 209v---
Al serenissimo principe di Venetia
n° 315 sola

