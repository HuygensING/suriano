
--- page 130r---
2da
n° 302 comincia 301
Serenissimo Principe
mi disse poi sua Eccellenza haver inteso, che Spagnuoli si trovavano molto
confusi per la presa, che si era fatta di quei vasselli condotti in Zelanda
(et la nuova è venuta che doi ancora ne siano presi) poiché non
potendo haver il denaro ch’è stato scaricato; manco potevano
nella borsa d’Anversa haver chi facilmente si disponesse far partito.
Aggiunse il Marchese m’ha scritta una lettera molto efficace
intorno al detto denaro, et si vede dalla detatura, ch’egli
n’è grandemente interessato; anzi mi è stato riferto, che
mai più è stato veduto in tanta fugga. Dice nella lettera,
che questi vasselli non doverebbono esser di buona presa, poiché
sono partiti dai porti di sua Maestà catholica in tempo, che se ’l
vento non era contrario potevano capitar assai avanti lo spirar
della tregua; che sua Maestà haveva permesso, che vasselli di questi
paesi che per li mali tempi erano sequestrati nei medesimi porti di sua Maestà
non fossero molestati per tutto ’l mese d’aprile (tuttavia corre
voce, che a Lisbona siano stati arrestati tutti li vasselli di questi paesi)
et che da questa parte si usava troppo rigore. Dicendo, che
da che il mondo, è mondo non s’era mai inteso, che tra
due parti si facesse la guerra; tenendosi l’una quieta, et in
pace; et pregava però per la restitutione. La risposta
non può seguir al suo contento, poiché di qua si pretende
buona presa, et che se il re di Spagna ha fatta habilità
nei suoi stati, che anco di qua si sono lasciati sortir dei 
--- page 130v---
 vasselli, et che ognuno nello stato suo può constituir leggi.
In effetto dell’argento, et dei denari credo certo, che non siano Spa-
gnuoli per tirarne il suo intento, ben qualche picciola partita
sarà pagata, conosciuto che propriamente sia d’altri, et non per
servitio della corte. Et già Elman d’Anversa ha qualche
intentione per quindeci mille, o poco più fiorini; et il Burlamacchi
di Londra per dieci in dodici milla.
Verso Rurmonda, Mastricht, Venlò, et altre piazze ai confini
del ducato di Cleves, et Giuliers si fa ammasso di genti delli
arciduchi; altro ammasso si fa anco in Fiandra, et disegnano
Spagnuoli tener questi doi esserciti alla difesa, et haver un
altro essercito volante, et tanto doveranno far li signori Stati.
É stato riferto qui per cosa certa, che ’l fratello del marchese di
Hanspach, et un fratello del duca di Wirtembergh habbino fatto
offerir alli serenissimi arciduchi levata questo di milla cavalli,
et l’altro di quattro milla fanti; et si teneva per fermo, che
dovesse esser abbracciata l’offerta. Qui par grandemente strano
questo avviso, et si stenta a crederlo.
Poiché si va approssimando il tempo che sarà proprio per sortir
in campagna hanno li signori Stati risoluto di far far levata
di quattromilla Wartghelders, che doveranno esser ripartiti
come quello dell’anno passato nelle piazze, che ne haveranno
bisogno, di dove si doveranno levar le vecchie compagnie 
--- page 131r---
 per condurle in campagna.
Di Alemagna non vi è qui altro avviso se non la resa al conte di Buquoi
di Holemboghen a confini dell’Alto Palatinato. Vi andava a
soccorrerlo il conte di Mansfelt; ma era arrivato tardi.
L’arcivescovo di Colonia ha qualche armi in piedi necessitato
come dicono li suoi ambasciatori, che sono qui dalla gelosia, che li
viene data dal forte fatto fabricar dai stati sopra il Rheno,
vicino a Bonna, la qual città quel Principe ha fatto forti-
ficar ultimamente.
Si sta attendendo la risolutione di Helbrun; et dalla Bassa
Sassonia si è havuto messaggero espresso con avviso, che ’l
re di Danimarca marchiava con i suo cavalli, et cinque
milla fanti per unirsi ad altrettanti di Bransuich, et si
teneva per fermo, che dovesse andar nel Palatinato, et quivi
fermarsi non per far qualche offesa; ma per osservar
le conditioni, che si vorranno far al re di Bohemia
et servirà di stromento perché siano fatte le migliori.
Teme l’elettor di Colonia, che quelle genti passino per li
suoi stati, et per questo rinforzerà forse di vantaggio
quella soldatesca, che tiene.
Viene avvisato da quella parte, che a’ 24 del mese venturo
si habbi a far un convento elettorale a Ratisbona
et che già sia stato intimato, di che vostra Serenità doverà 
--- page 131v---
 già haverne notitia dalla corte cesarea. Qui si parla, che
detto convento sia per trattar sopra gl’affari del Re palatino
et per stabilir la sicurezza a Cesare nell’Alemagna.
Li ambasciatori dell’elettor di Colonia si malcontentano assai, che alla
loro propositione di stabilir la neutralità nei termini proprii
di vera, et perfetta corrispondenza sì tardi tanto la risposta,
et ispeditione; massime dalla provincia di Holanda. Li depu-
tati della quale nel concorso della buona volontà, che
mostrano tutte l’altre sei non hanno voluto risolver senza
prima dar notitia all’assemblea, della quale hoggi è il
principio della risolutione, et si lamenta uno d’essi
grandemente del signor cavallier Arsen, che si mostri direttamente
contrario, et vogli, come disse, sostentar l’insolenze, et la
libertà della soldatesca; et trovano molti, che secondano
l’indoglienza contra ’l detto signor Arsen. Questi ambasciatori
vogliono haver una risposta chiara, et assoluta, se
pretendono li signori Stati haver sua Altezza et li suoi sudditi per
amici, o per nemici per potersi regolar nel sodisfar
in quanto sarà possibile a queste Provincie, o nella
difesa di sé medesime li ambasciatori di Francia, et Inghilterra
coadiuvano con ufficii la sodisfattione di quelli dell’
arcivescovo di Colonia, et in particolare proferiscono, che
doverebbono conservarsi li vecchi amici, et questo a 
--- page 132r---
 nome dei loro re; ma sono però ufficii a parte con sua
Eccellenza et con altri.
L’ambasciator del re di Danimarca partì sabbato passato alla
volta della Maestà sua. Venne a complir meco dan-
domi parte in generale dell’aleanza contrattata con
questi signori, et dicendo, che mirando il suo Re, et questi
stati a quell’oggetto appunto, c’ha la serenissima Republica della conservatione del proprio, sperava, che un giorno
havesse a seguir una maggior congiontione tra sua Maestà
quella d’Inghilterra la Republica, et questi stati, et in fine
molte offerte cortesissime; dichiarandosi obligatissimo a quel
serenissimo Dominio per esser stato da cinque anni in esso,
et massime in Padova, dove haveva fatta la maggior
parte de’ suoi studii. Corrisposi al complimento in termini,
che stimai proprii, et fui prima, che partisse a visitarlo,
et dirle a Dio nel proprio alloggiamento.
Sabbato mattina fu publicato colla venuta di un soldato in questo luoco, che ’l marchese Spinola fosse stato fatto
prigione tra Andernach, et Coblens, et condotto al re di
Danimarca. Questo avviso riempì di gusto il popolo,
ma quelli, che l’intendevano non l’hanno creduto, et
in effetto non è riuscito vero se non, che quello che l’ha
portato sia un pazzo, tuttavia è stato posto prigione 
--- page 132v---
 scrivo alla Serenità vostra questo tanto per quello che la fama
potesse rappresentar vanamente anco costì.
Questi popoli, che tengono il re d’Inghilterra per irrissoluto a servitio del suo sangue, et havendo compresa
poca sodisfattione nel ritorno delli ambasciatori stati a quella Maestà in questi ultimi
giorni non sapendo che dir altro alcuni si sono lasciati uscir a dire, che quel Re
volendo mostrar in tutte le cose compiacere a Spagnoli, haveva essortato
l’eccellentissimo signor ambasciator Lando, che persuadesse vostra Serenità a non trattener la lega con
questi stati; il che capitato anco all’orecchio del signor ambasciator Carlenton, se ne ha riso
dicendo a me, che poteva assicurarsi, che sua Maestà vorrebbe più tosto stringerla
maggiormente.
Sono effetti di persone appassionate
né sento a dirne al presente altro.
Hoggi a Delft un’hora vicino di qua è stato fatto l’interramento alla signora principessa di Oranges. Precedeva alla barra
la carrozza di lei tutta coperta et li cavalli di duolo
poi alcuni gentilhuomini principali con la corona, et 
--- page 133r---
 insegne della casa. Seguitava il principe Henrico tra ’l duca di Simeren fratello del re di Bohemia, et il figlio del lant-
grave d’Hassia, che gli assistevano dalle parti, sendo
tenuto il mantello con lunga codda da principal signore
di corte. Solo seguiva il signor principe d’Oranges, et solo
poi il re di Bohemia come congionto alla casa. Segui-
tavano molti parenti tanto della casa di Nassau, quanto
di altre famiglie di Alemagna, et del Paese. A questi venivano dietro gl’ambasciatori di Francia, et d’Inghilterra, uno delli
ambasciatori dell’elettor di Colonia, et io. Poi li Stati Generali, il
Consiglio di Stato, li deputati di Holanda, quelli del Gran
Consiglio, et li magistrati di Delft, et di questo luoco;
oltre quantità di colonelli, capitani, et officiali.
Nella chiesa maggiore è stata sepolta la detta Principessa
appresso il marito. Il concorso delle genti per veder la
cerimonia è stato grandissima, et la Regina anco accompa-
gnata da molte damme principali ha voluto vederla.
Il Calandrini è qui meco, mi ha di nuovo rappresentato
il grave interesse che patisce per il ritorno di rimessa sopra
le lettere mie non pagate costì, dicendo, che non era
conveniente, ch’egli dovesse restarne sotto. Io lo
mantengo con buone parole; ma prego vostra Serenità humilmente
che faccia, che se non è seguito, ne segui l’effetto.
Il duplicato delle mie ultime n° 299 fin 300 è qui aggiunto. Gratie etc.
Dall’Haya li 24 maggio 1621
di vostra Serenità
humilissimo, et devotissimo servitore
Christofforo Suriano

--- page 133v---
Al serenissimo principe di Venetia
2da
n° 302 comincia 301
