
--- page 504r---
2da
n° 369 comincia 366
Serenissimo Principe
il baron di Flechstein è venuto qui per tirar alcuni denari
dovuti al signor marchese di Bada, che sono per la summa
di ottomilla raistaleri per alcune armi date alle compa-
gnie di Alemani, che venero qui l’anno passato. Ha havuto
questo stesso Barone la quarta parte, et promessa di dover
nelle prime fiere pagarsi le restanti. Passerà a far leva-
ta di mille cavalli, li quali con altre levate, che si devo-
no fare per questo Re si uniranno con le genti del giovane
duca di Bransvich per andar in Palatinato; et dicono
che il marchese di Bada manderà ad incontrarle per
poter così farle sicuramente passare. Tale è il concerto
et formata questa militia il detto Re per quello si parla
caminerà con essa.

Il principe elettore di Brandemburgh doveva trovarsi se
ancor non è al presente con il duca maggiore di Bran-
svich sotto altro pretesto, ma con fine di veder di
ridurlo a qualche buon effetto per servitio della Germa-
nia.
Il marchese di Hanspach ha fatta levata di cinquecento
cavalli, et doi milla fanti
publica egli per diffesa del suo Stato, ma viene
rifferto di concerto con il conte di Mansfelt, che
perché habbi detto Prencipe 
--- page 504v---
 maniera di coprirsi, li ha
fatto intendere di voler contributione nel suo
Stato. Et quanto alle levate del marchese
di Bada, si tiene per fermo, che alquante delle
terre franche gli assistino, et caminino di
concerto al pensar a nuova unione.
 L’arcivescovo di Colonia, il baron d’Anolt molti altri
principi ecclesiastici, et laici levano genti in Alemagna;
et nella Bassa Sassonia particolarmente il duca di Holstein
fratello del vescovo di Brem fa una levata di doi
milla cavalli per l’Imperatore. Delli altri principi di quel
circolo sin qui non si sa altro se non che stiano quieti,
et a vedere; et il Camerario ispedito da questa
Maestà a Danimarca doverà anco trovarsi con
quei principi della Bassa Sassonia per indurli non
volendo esser favorevoli al suo signore al meno al non
esserli contrarii.
La mossa di Colonia, d’Anolt, et d’altri da questa parte di
qua si tiene per fermo da sua Eccellenza, et da questi signori che
doverà servire per unirsi di concerto con il conte Henrico
Vandembergh per cacciar il giovane duca di Bransvich
dalle terre prese. Detto duca ha tirato fuori
di Paterborn tredici pezzi di artiglieria, et fattili condur 
--- page 505r---
 in Lipstat, come anco pur da Paterborn, et Zust amuni-
tioni di guerra facendoli metter in Lipstat sendo quella
piazza la più forte delle tre, et la più sicura per sostener
in ogni evento un assedio. Mi disse sua Eccellenza li signori Stati
fanno quanto possono, et non mancaranno ad ogni lor
potere
di dar spale al Duca affine di conservarlo
perché possi mantenersi, et principalmente
salvar Lipstat, et così haver modo di far la
levata, che bissogna.
Fin qui il Duca è
forte di doimilla doicento cavalli, et mille doicento
fanti, li quali fa stato di accrescer fino al numero di
quattromilla, et ha scritto, che non dubita punto che
li riesca mentre habbi tre solo settimane di tempo nel
quale l’inimico non lo facci ostacolo.
A Brusseles, in Anversa, et altri luochi de’ Spagnuoli s’è fatta
festa di fuochi, et di tiri di artiglierie per l’acquisto di
Giuliers; et si promettono anco Spagnuoli di far acquisti
maggiori a danno, et pregiudicio di queste Provincie.
Qui si trova il conte di Svartzembergh, che già alcuni
mesi fu a questi signori per nome del marchese di Bran-
demburgh et come fu allhora
per accordar un’aleanza (che forse ne continuerà 
--- page 505v---
 il trattato così al presente è qui per consultar coll’Eccellenze loro
la proposta, ch’è stata fatta al suo Principe di far partag-
gio delli stati di Cleves, et Giuliers tra esso Brandem-
burgh, et il duca di Naiburgh: che da una parte si
metti il ducato di Giuliers, il ducato di Bergh, et la
contea di Ravenspergh; dall’altro il ducato di Cleves
la contea della Marca, et adherenze. Et gettando alla
sorte tra li doi principi ognuno tenga la parte, che
le toccarà; che Wesel habbi a restar in mano alli
Spagnuoli, et li signori Stati si tengano anch’essi una delle piazze
che hanno al presente delle cinque fortificate cioè E[…]erich,
Rees, Genep, Ravenstein, et Papemuz. La cosa è messa
in consulta; ma in tanto ridendosi della proposta si
scuopre bene, che non sarà consigliato quel Principe
a devenir ad un tal partaggio.
In oltre si dice,
che per dar buon principio a questo negotio doverebbono
Spagnuoli in virtù del trattato di Zanten restituir Wesel,
et quanto alle piazze, che tengono li signori Stati non vi
è apparenza, che siano per restituirle. Questo Conte
mostra, che l’elettor di Brandemburgh si regolerà secondo
il consiglio, che venirà dato di qua. Di più tenta
d’impegnar qualche terra, et qualche gabella per
tirar denari a fine di servirsene per far presenti in

--- page 506r---
Prussia per la nuova investitura di quel Ducato.
Qualche avviso venuto di Amburgh porta, che il gran
duca di Moscovia si intrometti tra Polonia, et Svetia
per accommodar insieme quei doi Re, et che detto re di
Svetia sia per intervenir ad una Dieta in Lituania
nella quale doveranno anco esser quelli di Riga. Della
qual città non si conferma, che ’l principe d’Anhalt sia
stato posto per governatore.
Da alcuni giorni in qua si trova qui un deputato dell’arci-
vescovo di Colonia per procurare, che il Paese di quel
Principe sia liberato dall’aggravio, che questi signori li hanno
intimato di 23 milla fiorini di contributione in corrispondenza
del foraggio, ch’è stato dato dalli sudditi di sua Altezza
alle genti spagnuole; ma qui non s’intende di farli
alcuna agevolezza non facendosi buona l’iscusa,
che ci è stato sforzo, et necessità. Così interviene
ad altri deputati di terre neutrali, che hanno
fatta la medesima assistenza a’ Spagnuoli.
È venuto avviso, che doi navi di questi paesi venute
dall’Indie Orientali siano con ricco carico capitate
in Zelanda se ben tutti non l’affermano. Intorno
le quali questi signori sono stati avvertiti, che li Inglesi 
--- page 506v---
 volevano attaccarle; ma che avvisati li marinari si
siano scostati prontamente dall’isola d’Inghilterra questo
mi è stato communicato dal signor principe Mauritio mo-
strando di risentir grandemente l’attione.
Furono li signori Stati avvertiti, che il signor conte di Arga
il Scocese, ch’è al servitio de’ Spagnuoli havesse ottenuta
licenza di far levata in Inghilterra, et in Scotia: hanno
deliberato, che tre navi di guerra si vadino a metter
una appresso a Cales, l’altra presso Bologna, et la
3a poco più in qua, con ordine di far pregione
et condur qui tutta quella soldatesca che
incontrassero, et li venisse per mano, che
andasse al servitio de’ Spagnuoli.

Mi servirà d’informatione quanto la Serenità vostra si compiace
di significarmi nelle sue lettere de’ 15 del passato toccanti
l’eccellentissimo signor ambasciator Grritti, et delle cose de’ Grisoni.
Qui aggiunte saranno le tre lettere mie n° 365 fin 367 repli-
cate. Gratie etc.
Dall’Haya li 14 febraro 1622
di vostra Serenità
humilissimo et devotissimo servitore
Christofforo Suriano

--- page 509r---


--- page 509v---
Al serenissimo principe di Venetia
2da
n° 369 comincia 368


--- page 507r---
2da
n° 369


--- page 507v---


--- page 508r---


--- page 508v---


