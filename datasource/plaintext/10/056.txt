
--- page 287r---
Prima
n° 329 fin 330
Serenissimo Principe
questa mattina ha presentate alli signori Stati Generali le lettere di vostra Serenità che
con quelle de’ 27. del passato m’ha inviate per l’Eccellenze loro toccante
la risposta intorno l’assistenza ricercata in virtù delle capitulationi
di aleanza accompagnandole con ufficio proprio, et conforme
alla copia della medesima risposta. Alla lettera, che tenevo in
mano, et all’espressione della commissione stete ognuno mirando
et coll’orrecchie attente; onde fornito, c’hebbi di dire con
assicurar, che sempre, che si sia nel caso della capitulatione
coll’haversi avvisi della certezza di rottura in questi paesi
et continuatione delle hostilità prontamente sarebbe stato
sodisfatto a’ capituli della confederatione, con aggiunta di
quello di più, che mi viene detato prudentemente da lei,
parlorono tra di essi; et poi il Presidente a nome di tutti
mi disse, che li signori Stati rendevano gratie alla Serenità vostra della
risposta, che facevano dar alla loro instanza; che se
allhora, che l’haveva fatta scriver non haveva intesa
la rottura manifesta poco doppo haverà sentita l’uscita
dell’inimico in campagna, quella del signor principe Mauritio
et per consequente la rottura della guerra con Spagnuoli,
della quale non era da dubitare, et già n’havevano
anco l’Eccellenze loro con lettere de’ 30 del passato data notitia
a vostra Serenità nel principio della lettera scritta anco a favor
de’ signori Grisoni, che in tanto restavano sodisfatti della
prontezza, ch’ella dimostrava, et del bene, che desiderava
a queste Provincie, per il cui sostenimento erano elle 
--- page 287v---
 certe, che la Serenità vostra haverebbe concorso prontamente, trattandosi del
commun interesse; et di apportar forze proprie da poter sostener
l’empito di così gran inimico, com’è lo Spagnuolo, che mentre
sarà occupato da questa parte poteva ella esser sicura, che
sarebbe divertito ogni pensiero, et ogni attentato, che potesse esser nell’
animo de’ Spagnuoli pregiudiciale alla quiete della serenissima Republica, et
non haverebbe havute armi loro nel suo Stato dalla parte di
Milano; che come ella diceva erano sicuri, che non haverebbe
riguardato a quei sospetti, et a quelle inventioni, che miravano
solo a tenerla con sospension d’animo; et soggiunse, che
se ben aspettavano, che con altra risposta venisse l’effettual
soccorso; in ogni modo mi pregavano di rappresentar quello
che con gl’occhi proprii vedevo, et sentivo ancora, che la rottura
c’era, et che le hostilità più che mai seguivano da parte,
et d’altra; dissero che sedici vasselli di vinticinque, che
andavano nell’Indie Occidentali per caricar sali (sendo gl’
altri passati avanti) erano stati allo stretto di Gibil-
terra attaccati dalli galeoni spagnuoli, et cinque delli
sudetti sedici erano stati parte gettati a fondo, parte
abbruggiati, et uno preso. La casa di Reed castello forte
presso Meurs era stato questi ultimi giorni preso per finezza
dal conte Henrico Vanden Bergh, ove era dentro una
compagnia de’ soldati di questi paesi; et altre hostilità
seguivano dalla parte de’ Spagnuoli, et dai stati di
Grunighen s’erano fatti impiccar alcuni soldati spagnuoli 
--- page 288r---
 corsi su quel territorio. In oltre con fabriche de’ forti, con construt-
tioni de’ ponti, con tentar passaggi, et altri simil atti s’andava
caminando cercandosi il vantaggio da ambi le parti. Et ripigliò
uno dei medesimi signori, che non havevano dubio sue Eccellenze che all’ar-
rivo delle seconde lettere, che a quest’hora dovevano esser
alle mani di vostra Serenità haverebbe ella presa la risolutione
d’ispedir immediate il soccorso; pregandomi di nuovo unitamente
che in ogni caso raccommandassi a vostra Serenità l’effettuatione.
Io risposi, che non haverei mancato di rappresentar ciò, che
dalle loro Eccellenze mi era stato detto; et confirmandole
di nuovo, che potevano esser sicure della buona mente, et
dell’affettione singolare, che porta quella serenissima Republica a
questo Stato.
Ho saputo doppo, che del contenuto delle lettere di vostra Serenità li signori Stati
hanno havuta assai sodisfattione, parlando ella con parole
assai espressive della sua buona volontà, et che si assicuravano
delli effetti colla certezza che haverà havuto, che tutte le
cose erano alla rottura. Le contributioni si pagano da
parte, et d’altra come in tempo di guerra, li beni di sua
Eccellenza nel Brabant, et nell’altre provincie suddite a’
Spagnuoli sono confiscati, altri anco de’ particolari signori, et
persone d’ogni qualità sono sotto la medesima confiscatione
così anco in queste Provincie quelli delli habitanti nei
stati che commanda la serenissima Infanta. Se passano li
limiti quelli che vogliono pigliar contributioni presi sono 
--- page 288v---
 impiccati; così fanno Spagnuoli a quelli, che osano trascorrer o in
Fiandra, o in Brabant o altrove per tal effetto di contributione.
Quei soldati, che sono stati appicati nel territorio di Grunighen
accenatimi dalli signori Stati hanno trascorso in quella parte altri
cinque o sei ho saputo per il medesimo rispetto esser stati
impicati in Frisia, et tutto al presente è giustamente come
era nella passata guerra.
Le navi, che sono state sorprese dalli galeoni spagnuoli sono
quelle, che partirono di costì alcuni mesi sono, et da altri
porti d’Italia unendosi insieme per andar a caricar
di sali nell’Indie Occidentali; et viene riportato, che
all’amirante di Spagna con doi colpi di canone habbino
rotti li doi arbori maggiori, con credenza anco che fosse
abisato il medesimo galeone, che haveva sopra quaranta sei
pezzi di metalo. Qualche nove, o dieci di dette navi
che hanno al combato abandonate l’altre hanno conti-
nuato il viaggio dell’Indie; et le rimanenti si conducono
in questi porti.
La casa o castello prese dal conte Henrico Vandenbergh è stato
propriamente per finezza, perché fatta prigione il signor di
Oudercherch l’ha constretto colle minaccie, et colla paura
di perder la vita se non trovava rimedio, et mezo di render
il castello nelle mani, egli si prese di parlar col capitano
della compagnia, che dentro vi si teneva a nome dei signori
Stati, che mosso dalle instanze del detto signore, et come dice 
--- page 289r---
 da compassione, et portando qualche altro pretesto di esser poco
forte per la difesa s’è contentato d’uscir d’esso castello
lasciarlo libero al conte Vandenbergh, et egli retirarsi colla
compagnia a Meurs. Di là d’ordine delli signori Stati doveva
condursi a Emerich, et la sua persona presso l’Eccellenza sua per saper
la causa, perché con animo così debole havesse abandonato
et data in mano a’ nemici quella piazza.
La perdita è stimata qui di momento tanto per la piazza stessa, che per
la qualità del sito ove era posta.
Anco un altro castello chiamato Sonebechs poco discosto dal
sudetto è stato sorpreso, se ben è di poco rilievo, et li signori Stati
avvisati così anco da sua Eccellenza tengono per certo, che Spagnuoli pren-
deranno tutte quelle picciole terre là all’intorno nel paese
di Giuliers per haver il Marchese questo nome in Europa
di haver fatti gran acquisti, né il signor principe Mauritio,
abandonerà il posto preso, et già trincerato con la
construttione di qualche forte a fine d’impedir li disegni
dell’inimico.
Le pioggie continuate tengono gonfio il fiume del Rheno, et l’altre
riviere in maniera, che ’l marchese non vede di poter
compir così prontamente al disegno, che haveva di passar
nell’Ourisel il ponte resta fatto dirimpetto a Wesel,
per valersene esso Marchese a far passar le genti all-
hora, che troverà l’opportunità migliore.
In tanto il conte Henrico Vandenbergh con otto compagnie 
--- page 289v---
 di cavalli marchiava verso Giulich, et seco conduceva anco sei in
ottomilla fanti, et qualche sei pezzi di canoni; si credeva
per assediar la detta piazza; nondimeno sua Eccellenza ancor non scriveva
la sicurezza, né il medesimo governatore di Giulich: onde si fa conietura,
che habbi il Marchese disegno di non assediarlo assoluta-
mente, ma ben di serrarlo, et chiuder i passi per incommodar
et tenir in sospeso così quelli di dentro, come il medesimo signor
principe d’Oranges.
Era stato scritto qui dal conte Enrico Casimiro di Nassau alla sua
moglie, che me lo riferse, che ’l conte Henrico Vandenbergh
era stato ricercato dall’Imperatore per esser general delle sue
genti; ma che pareva non vi fosse apparenza, che havesse
ad accettar la carica sendo impedito da questa parte,
et anco per sentir le cose di sua Maestà cesarea ridotte
in mal stato; né più sua Eccellenza inteso altro rincontro.
Si conferma, che a’ Spagnuoli siano venuti cinquecentomilla
scudi, quattrocento de’ quali dicono siano della condanna
di Calderone. Et si parlava, che altri denari ancora si
aspettavano.
Continuano questi di Holanda, et dell’altre provincie a consultar
sopra la maniera del trovar denari pensano di aggravar
ancora la terra di doi piacchi per tono, di tirar, come
hanno fatto uno per mille, al presente doi per mille, et così
tentar altre inventioni; ma principalmente si metterà ogni
studio maggiore per trovar un fondo certo, et sicuro 
--- page 290r---
 per il mantenimento della guerra. Con che, et coll’assistenza
principalmente di vostra Serenità, che si promettono sicura colla risposta
all’ultime lettere sue sperano potersi mantener, et non
solo difendersi; ma far qualche danno anco all’inimico:
et cavo bene in secreto, che sua Eccellenza ha ordine di non si lasciar
fuggir la buona occasione, et la prima, che se le offerisce. Gratie etc.
Dall’Haya li 13 settembre 1621
di vostra Serenità
humilissimo et devotissimo servitore
Christofforo Suriano

--- page 290v---
Al serenissimo principe di Venetia
prima
n° 329 fin 330

