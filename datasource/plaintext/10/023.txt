
--- page 107r---
2da
n° 298 comincia 297
Serenissimo Principe
lettere venute al signor ambasciator d’Inghilterra scritte dal secretario della Maestà del suo Re
a nome di lei portorono avviso del disgusto, et discontento grandissimo
che la Maestà sua haveva ricevuto dell’accordo fatto dai principi et massime
con l’esclusione del suo genero, a quali doveva obligo grande, et simil
altri concetti di sentimento rifertimi dal signor Ambasciator sudetto esprimendoli colla
lettera in mano dall’inglese nella lingua italiana, et più che per suo
nome dovesse assicurar il suo genero, che haverebbe fatto tutto il
possibile, anzi esser risoluto di rimetterlo nei suoi antichi titoli, et
dignità. Questi particolari sono stati communicati all’uno, et all’altro di
questi principi, che li hanno sentiti con contento sì, ma vorrebbono
vederne gl’effetti. Stimorono proprio di riscriver a sua Maestà in
rungratiamento, et ispedirono quel gentilhuomo, che all’arrivo delle
Maestà sue fu qui nell’Haya per essortarli a fermarsi, et non passar
il mare a fine di eccitar sua Mestà a non ritardar quelle provisioni, et quelli
aiuti, che sono proprii a simil effetto.
Mi disse il signor principe Mauritio a dirla . . .
il re d’Inghilterra vorrebbe, che ’l Re rinontiasse tutte
le sue pretensioni per provisione, et poi fargli haver il
suo patrimonio, o Palatinato, et io lo consiglio a non si
lasciar così facilmente persuadere; ma se ha a rinontiare
una cosa, habbi l’altra in mano.

Ho inteso da altra parte, che tenterà il Re perché si
compiaccia, che uno di questi due principi passi in
Inghilterra; ma difficile credo non sarà il persua-
derglielo.
A monsignor Caron è stata data com-
missione di tentar questo per quanto potrà a nome dell’Eccellenze loro.

--- page 107v---
Confessano questi principi grandissima obligatione alli signori Stati sì per quello,
che hanno fatto sino a qui per loro, come per le dimostrationi amo-
revoli, et affettuose colle quali li danno ogni testimonio di amar
li loro interessi. Si rendono qui familiari con ognuno, et la
Regina in particolare di bellissimo spirito, et ingegno mostra con somma
prudenza et generoso cuore sprezzar l’ingiuria della fortuna.
Non è che in sé non ne risenti fino al cuore, come si può ben
creder; ma non lo mostra, manco il Re mostra il sentimento,
tuttavia sendo di faccia melanconica fa persuader nel difuori
un’interna passione. Vanno quasi ogni giorno fuori a spasso
a ricreatione di caccie, et passeggiando per questo luoco accompagnati
il più delle volte dal signor principe Mauritio.
Confermassi qui, che Sassonia non si vogli mescolar nell’essecutione contra
lo stato del principe d’Anhalt, et marchese di Jegherdorf,
et che l’elettorato non sia stato assunto dal duca di Baviera
come qualcheduno diceva, né egli manco vuol dar effetto alla
commissione, c’ha dall’Imperatore di metter in essecutione il Palatinato
allegando che non si conoscevano obligati a più, che di assister a sua Maestà
cesarea per far che rihavesse la Bohemia, et che havendo essequito quanto
era di lor dovere tanto doveva bastare. Se questo segue è un
vantaggio assai buono. Diciamo che ’l duca di Baviera arresti
sé stesso in questa risolutione a fine di non tirarsi forse
adosso l’armi di Danimarca, oltre gl’altri rispetti tocchi da me
riverentemente in precedenti lettere mie del re d’Inghilterra, et della casa.
Per tutta la metà del mese presente l’armi tutte del medesimo re di Dani-
marca dovevano esser pronte, ma mi disse l’Eccellenza sua che dubitava
grandemente se la trattatione stabilita da principi altererà la
buona volontà sua. Questo Re se ne promette molto, et ogni 
--- page 108r---
 giorno si sta attendendo con gran curiosità le nuove come haverà
risentita la risolutione dei principi et l’assoluta risolutione che
sia per prender.
L’ambasciator del medesimo Re si trattiene ancor qui, negotiando la lega con
questi signori et discordano fra lui, et li deputati nel metter giù le
parole più in una, che in un’altra maniera, volendo li stati
fuggir in ogni modo gl’equivochi, che par che dalla parte dell’Ambasciatore per avvantaggiarsi toccante il trafico del Gant. Et quanto all’
assistenza non vorrebbe dichiararla assolutamente ma che si lasciasse
ad arbitrio, et più che fornita la guerra si havesse a restituire
con dar di questo cautione da parte, et d’altra.
Delle cose di qua siamo al solito non si sentendo maggior motivo di quello
che per avanti haverà inteso, et parlandone con sua Eccellenza mi disse, che
da questa parte si stava a vedere si meravigliò meco, che di qua
Spagnuoli havessero tante armi in piedi arrivando tra Spagnoli Italiani,
Alemani, et d’altra Natione intorno a vinti reggimenti di
infanteria, senza molte compagnie libere. Li reggimenti hanno
le compagnie in numero di dodici fin quindeci per uno, et ogni
compagnia deve esser compita di doicento fanti, et le compa-
gnie libere sono di cinquecento, o almeno devono esser poco più
o poco manco tra questo numero sono compresi quei quattro, o
cinque milla fanti lasciati nel Palatinato. Vi è la cavallaria,
ch’è di ottanta quattro compagnie; soggiongendo mai più
hanno havuta tanta gente insieme ne anco quando si faceva
la guerra, a questo si aggiunge una gran quantità di carri, et
apprestamenti diversi per tirar l’artiglieria, oltre una gran
quantità di matelotti, onde la spesa riesce grossissima né so 
--- page 108v---
 disse ove possi trovar tanto denari, et pur anco in Italia ha delle genti assai.
Intesi da sua Eccellenza che doi vasselli ancora erano stati condotti in Zelanda prese
dalle navi da guerra delli signori Stati con denari, et mercantie. Mi
communicò l’Eccellenza sua in confidenza esserle venuto l’avvertimento del venir di detti vasselli in non pensata maniera.
Disse entrò un huomo assai ben ad ordine nella mia camera vestito alla brabantese con spada, et venendo
verso me disse, che mi voleva parlare; io feci
retirar a parte alcuni, che erano meco, et nella stessa camera; et egli mi avertì essere stato inviato
da persona, che si tratteneva in Brusseles, che amava
questi stati; et mi faceva sapere, che si aspettavano
cinque vasselli di Spagna con denari di ragione de Spagnoli dello Spinola, et di mercanti genovesi; parte
l’huomo senza che l’habbia più veduto solo haveva detto
a tempo, e luogo si darà a conoscer chi mi manda.
 Io subito scrissi in Zelanda a quelli dell’Amiralità l’avviso
et essi avvertirono li capitani da guerra, che sono stati lesti
tre n’hanno havuto nelle mani, uno s’è salvato a Cales, et
l’altro nel porto di Plemua in Inghilterra.
Hora sono ricorsi alcuni mercanti, che reclamano sopra la presa
dicendo il carico esser di loro ragione, et li signori Stati hanno
scritto all’amiralità di Zelanda per informatione et doverà
vedersi la causa per giustitia.
Sua Eccellenza disse sorridendo, sarà difficile che la
vincano.

Le cose sta qui pendenti nell’animo di ognuno mentre se sentono

--- page 111r---
Spagnuoli ben provedersi assai in Fiandra per il sospetto maggiore da
quella parte, ma non farsi motivo d’hostilità. Et vi sono di quelli che se
persuadono ancora, che vi habbi ad esser tregua. Quella dama
della quale colle precedenti lettere mie scrissi a vostra Serenità valersi li serenissimi
arciduchi, per far sparger, che desiderano la quiete va ancor su, et giù
postando sempre simil avvisi, et so che si è trovata col principe
Mauritio vorrebbe, che si inducessero li signori Stati a parlare, et a
proporre, ma parmi che non trovi incontro. È donna di spirito,
et vivacità; ma se ne fa poco caso. Con quei signori che venero dalla
parte dei stati a trovarmi com’ho detto nelle mie prime promossi
ragionamento in questo particolar di tregua, dicendo haver presentito
un non so che, et che si voleva, che li signori Stati facessero apertura.
(Fui per cavare). Mi rispose uno di essi francamente questo non si
accostuma in questa Republica ben se alcuno vuol parlare si ascolta
et si risponde poi secondo le cose, ne puoti cavar altro, se non
che questa era voce del volgo. Alcuni si persuadono, che se
fosse proposta dalli arciduchi la tregua colle passate conditioni
forse, che vi si accommodarebbe: tuttavia non par che vi sia appa-
renza, che quelle Altezze habbino ad esser li primi stare attento
a quello si potesse far in questo proposito, se ben l’apparenza
mostra più la guerra , che altrimenti.
S’aspetta qui ben presto il conte Guglielmo di Nassau fratello del già
conte Gio. Ernesto colla compagnia d’infanteria, et cavallaria
che haveva al servitio dei principi ritiratasi molto prima
et di qualche mese nanti la capitolatione accordata da detti
principi stante l’intimatione dello Spinola al padre nel proprio
paese di Sighern.
Con lui venirà il consigliero del detto conte Gioanni padre con la 
--- page 111v---
 risposta, che longo tempo fa aspetto, et ho fatta solicitar
diverse volte sopra la commissione datami l’anno passato
dalla Serenità vostra fin sotto li 3 di luglio per ricuperar li 7200
fiorini, che non sono stati fatti buoni a vostra Serenità da esso conte
Gio. Ernesto nonostante ch’io le mandassi fino del 1617
nel mese di luglio la ricevuta, et per qualche altro debito
sentirò quello mi farà dire per darne riverente avviso
a vostra Serenità.
Scrissi alla Serenità vostra colle mie seconde della settimana passata n° 29
che con le prime vengo allegate in replica, la speranza che
havevo, che nell’assemblea di Holanda si dovesse venir alla
terminatione del punto di mandar ambasciator a Venetia, che
n’ero stato assicurato da diversi, et particolarmente dall’Arsen
non è questo seguito. Coll’occasione della visita, che feci al signor
principe Mauritio volsi veder di saperne la causa, dicendo
che mi pareva un poco strano, che tanto si differisse, rispose
Credete certo che qui sotto non vi è finezza alcuna, ma solo
che non si accordono, né sano trovar persona come vorrebbono
doi sono stati proposti Langarach, ch’è in Francia, et
Bucorst. Per il primo
sendosi li deputati venuti a consigliar meco, io gli ho
detta la mia opinione, che stante lo stato, in che siamo
con la Francia non stimavo proprio il rimoverlo da
quella corte, ove è ben veduto per mandar un altro
che Dio sa se nominato Francesi non l’havessero voluto
o correr rischio di non voler che vi andasse 
--- page 112r---
 più ambasciator
 et l’avviso mio è stato abbracciato per
buono; quanto a Bucorst ricercato, et tentato perché si con-
tentasse di risolversi di andar a Venetia non l’ha voluto
fare iscusandosene per la sua complessione; onde il negotio per
hora è restato indeciso; ma fra doi settimane doverà di novo
convocarsi l’assemblea, et tengo per fermo disse l’Eccellenza sua che si
perfettionerà questo negotio; et replicò credetemi certo, et
attestatelo a su Serenità, che questa, et non altra causa fa portar
questo negotio in lungo. La provincia d’Holanda come quella, che ha il trafico vuol haver ella questa prerogativa di mandar
ambasciatore et oltre li doi sopradetti non sappiamo per hora trovar
in essa persone tali, che siano così capaci per mandar a
risieder presso ad una si gran Republica, ma si troverà
pure, et presto. Scrivete pur a nome mio, che ’l fine è sincero
et inclinato di honorar, et servir quella serenissima Republica. Io dissi,
che tanto haverei significato. Anco hieri sotto pretesto di
visita uno della medesima assemblea d’Holanda mi venne
a vedere, et iscusò con molte parole questa dilatione.
Io ne sento estremo discontento. Veggo bene, et m’accorgo
che questa nave oltre la mancanza de’ soggetti dalla
imbecillità di questo Governo, et dalla constitutione sua
perché ogni Provincia pretende in simil elettioni; ma più
mi duole perché la Serenità vostra et de Signorie vostre eccellentissime non riceveno
al presente quella sodisfattione così prontamente come si con-
verrebbe, et comporterebbe il servitio publico massime
nelle presenti congiunture. Il che vorrei bene che fosse
seguito un pezzo fa per restar sollevata da questa pur troppo
lunga residenza per me della quale supplico humilmente 
--- page 112v---
 la Serenità vostra liberarmi di quella maniera, che stimerà più
propria, et degna della sua prudenza. Gratie etc.
Dall’Haya li 10 maggio 1621
di vostra Serenità
humilissimo, et devotissimo servitore
Christofforo Suriano

--- page 113r---


--- page 113v---
Al serenissimo principe di Venetia
2da
n° 298 comincia 297


--- page 109r---


--- page 109v---


--- page 110r---


--- page 110v---

