
--- page 332r---
Prima
n° 338 fin 339
Serenissimo Principe
giovedì dalli deputati, che per la provincia di Holanda entrano
nell’assemblea dei Stati Generali fu presentata la nominatione
che li stati della medesima Provincia havevano fatta del signor cavalier
Arsen per venir a resieder presso la Serenità vostra ambasciator ordinario.
Onde tra l’Eccellenze loro dati li voti concorsero tutti unanimamente
nella persona del medesimo signor Arsen senza mettergli in concorrenza
altro soggetto. Ne fui avvertito il giorno seguente dal signor
ambasciator d’Inghilterra, et più da altri dei signori Stati, che ho incontrato
per la stradda in questo luco m’è stato detto medesimo.
Per nome publico non me n’è stata data parte, non so se ciò
si farà: intanto questo è certo ch’egli è destinato dalli
signori Stati per ambasciatore presso la Serenità vostra. Io ho procurato di vederlo
nella sua casa; ma iscusandosi con qualche occupatione
è stato egli medesimo hoggi a me in questa casa della Serenità vostra
et havend’io complito con lui mi confermò questa risolu-
tione et elettione dei signori Stati, usando molti concetti et
molte parole di honore cadendo però infine di veder
impossibilità del trovar per lui camino sicuro per far il
viaggio, che da tutte le bande pareva difficile assai, che
dai signori Stati ancor non era stata publicamente a lui espressa
né intimata questa risolutione; ma che l’haverebbono
fatto; che doveva andar in Inghilterra a sodisfar alla commissio-
ne che gl’era stata ingiunta, et che al ritorno si haverebbe
pur trovato ispediente; ma in tanto desiderava esser
informato anco di là (et lo disse in maniera, che volse
inferir dall’Eccellenze vostre) del viaggio che più sicuro potesse fare,
et aggiunse, che haveva anco scritto costì al console di 
--- page 332v---
 questa Natione Ourix perché l’informasse, et tentasse il modo, et
lo avvisasse di quello poteva fare tanto per habitatione
che per altro, quando dovesse venir costì fin qui uscì meco
onde vado tenendo per fermo, che non habbi a ricusar
in maniera alcuna la carica. Mentre mi parlò di questo
mi disse anco, che quando dovesse venir a risieder presso la
Serenità vostra questo non haverebbe potuto esser, né poteva partir
che all’aprile prossimo, poiché prima doveva spedirsi dal
viaggio d’Inghilterra, dal quale però credeva sbrigarsi in doi
mesi o poco più et anco per mettersi ad ordine. Io dissi
che lodano la risolutione fatta dalli eccellentissimi signori Stati, et che
mi promettevo, che dalla prudenza di lui sarebbe stato
trovato il modo di passar senza difficoltà, et potevo assicu-
rarmi, che sarebbe stato il ben veduto usando altri concetti
di honore, et egli corrispondendo confessò esser molto devoto
et obligato a quella serenissima Republica. Mostrò non far difficoltà
fino a Turino, o da Marseglia fino a Livorno; ma dalla
parte di Turino disse, che restava chiuso dalle terre di
Spagna; et da quella di Livorno mostrava haver qualche
scrupolo di dover passar sopra le terre del Pontefice. Della
risolutione, che sia per prender non lo so: in tanto ho
stimato proprio rappresentar alla prudenza dell’Eccellenze vostre
illustrissime questo tanto.
Sendo il medesimo Arsen entrato in discorso delli affari di questo Paese
delle spese, che ha per sostenersi contro l’inimico, et dell’esser
sottoposto al peso della guerra doppo haverne detto assai
aggiunse Io mi meraviglio, che la serenissima Republica resti tanto tempo 
--- page 333r---
 a dichiarirsi, et a dar ordine dell’assistenza a questi Stati, mentre da sei mesi già passati in qua siamo in guerra colli Spagnuoli, che forti in campagna più di noi, sendo con
più di quaranta milla combatenti vanno insidiando a
queste Provincie, et non ha dubio, che siamo in vera, et
manifesta guerra, perché si battemo insieme si sono prese
navi, et altri vasselli da una, et dall’altra parte; si fanno
prigionieri. Spagnuoli tentano le piazze ove sono tutte nostre
guarnigioni; dalli medesimi si è tentato di suspender in
Fiandra l’isola di Cassant, et ultimamente anco il governator di
Anversa uscito di Ecklero con settemilla fanti s’è condotto
presso il porto dell’Esclusa, volendo con sforzo far quivi
un forte, facendo condur sopra carri da quaranta
barche per valersene, et noi habbiamo deliberato d’ispedir
doi commissarii, che doveranno partir questa settimana
per fabricar immediate quattro forti su l’isola di Cassant
et presso l’Esclusa dall’altra parte opposita (così anco
mi ha detto hieri uno dei commissarii) et intanto s’è
dato ordine al governatore dell’Esclusa di aggiunger forze
a quelle che ha per impedir a quello d’Anversa di
far alcuna cosa; et continuò a dirmi altri racconti
seguiti a Gorcon a Willemstat, et altrove, et che in-
somma tutto era alla guerra: aggiungendo Io lo dico
con sincerità molti in questo Stato si dogliono della dilattione,
et si dogliono anco di me, che ho assicurato, come farò
sempre, che da sua Serenità non sarà mancato, et della sua sincerità
all’osservanza del trattato. Non si deve aspettar 
--- page 333v---
 di sentir una battaglia perché né il sito, né la picciolezza del
nostro Stato, né delle nostre forze lo ricerca; ma ben
difenderlo, et aspettar le buone occasioni, meno l’inimico
la intraprenderà per la qualità, et per il sito medesimo
del Paese; et può esser che questo non seguirà in anni
ma ben se si potrà attaccar, o assediar qualche piazza
vedendone il vantaggio si farà. Et fermò con dire, che
sperava in ogni modo, che vostra Serenità dovesse dar buoni ordini
in questo proposito. Io dissi, che se haveva assicurato
della sincerità della serenissima Republica haveva molto ben fatto
et che poteva anco esser certo; che sicura della guerra
et delle hostilità in conformità della capitolatione non
haverebbe mancato. Soggiunse Voi lo vedete, et entrò in
altro discorso.
Quelli di Iuliers fecero una sortita di 500 fanti, et insieme
la compagnia di cavalli del capitan Tomas Viller, et
attoccorono il quartier de’ Borgognoni, sendo passati
fino alle stelle del conte Henrico Vandembergh, et
mentre stavano mettendo il fuoco da per tutto
et l’havevano già posto ad uno dei ridotti sono
stati soprapresi, et cacciati da una buona quantità de’
Spagnuoli con la perdita di trenta in circa, et tra questi un
capitano, et dalla parte dei Spagnuoli non vi morirono, che otto
o nove.
Il conte Henrico Vandembergh non attende ad altro, che a
serrar tutti li passi a quella piazza, et sarà con
vintidoi ridotti, et con trincere che seguitano dall’un 
--- page 334r---
 all’altro di circa una portata di moschetto o poco più
di lunghezza. Viene affermato non haver detto conte
nella sua armata più di sei buoni pezzi di artiglieria
che tirano alcune volte dentro la città, sei milla fanti,
et da dodici compagnie di cavalleria. Mira con il
canone di gettar a terra il campanile di detta piazza
poiché quelli di dentro possono da essa spiar tutto
il suo campo.
Le fortificationi tanto di qua; che di là la riviera del Rheno
all’incontro di Rees, et Emerich si trovano già quasi
totalmente fornite, et sua Eccellenza vi va alloggiando la solda-
tesca, che fino a quest’hora ha havuti estremi pati-
menti.
Qui venero la settimana passata doi dei deputati, che
si trattengono presso il signor principe Mauritio per haver
denari, et per saper come regolarsi per haver anco
a nome di queste Provincie dalli paesi di Munster
contea della Marca, et altri, altrettante contributioni
di biade, fieni, et paglie, come dano al Marchese
conforme a quanto riverentemente avvisai nelle mie d’hoggi
otto numerate 336 fin 337 qui aggiunte in copia.
Quanto a denari ne hanno portato qualche
quantità con essi, et quanto all’altro, che si risol-
verà quello si troverà più ispediente.
L’assemblea d’Holanda si licentiò sabbato passato doppo
haver deliberato di metter diverse impositioni come 
--- page 334v---
 è già seguito sopra viveri, et sopra pani tanto di seta
che di lana; ma in poca quantità per non aggravar
il popolo; ancorché il tutto sia posto a gravezza
del mercante; ma tutto è uno, et forse peggio perché
sta adesso il far pagar di vantaggio le robbe se vuole.
Può esser che sentirà la Serenità vostra qualche cosa, che si tratti
di tregua perché Spagnuoli lo fanno publicar in Anversa
per tutto il Brabant, nell’una, et l’altra armata, et qui
ancora ne corre voce; ma non vi è alcuno che sappi
che se ne tratti, né chi ne tratti; anzi mi è stato detto
che l’Infanta non habbi in lei alcun ordine benché lo
possi aspettare, sendo caduto quello che precedentemente
vi era nanti la morte dell’arciduca Alberto; et questi
signori concludono, che questa voce sia per animar li popoli
di questo Paese contra il Governo delle provincie
pensando di muover le indoglienze, et con esse qualche
mala consequenza mentre si vogli far pagar gravezze
per la guerra, et si tratti di tregua.
Si sono havuti avvisi dal baron di Donà di Amburgh che ’l re
di Svetia, come prima haveva preso Dunemort, così
doppo si sia impossessato di Riga, et che doveva passar
avanti per farsi patrone di tutta la Livonia.
Ha il tempo proprio per attentare mentre Polacchi sono
in necessità di difendersi contro il Turco; et di essi
viene scritto, che doppo haver havuta qualche picciola
vittoria siano stati attaccati, et rotti dall’essercito turchesco 
--- page 335r---
 con grandissima stragie; il che non può far di meno che
qui non sia risentito con gran dispiacere per il male
che infine ne può succeder alla christianità tutta.
Li signori Stati col consiglio delle Amiralità hanno deliberato
che per la sicurezza della navigatione et del trafico tanto
contra Spagnuoli, che contra pirati siano da sei navi
da guerra accompagnati li vasselli mercantili, che
nel mese che viene doveranno sortir da questi porti.
Haveranno carica li sudette sei navi di far scorta fin
dentro il Mediteraneo a Livorno, Genova, et altri
porti, et quattro accompagneranno quelli che
doveranno passar a Venetia; et li doi altri quelli
destinati per Levante; poi aspettar per ricompagnarli
et così si farà a primo tempo; et di volta in volta
in volta si andrà mandando questa scorta. Gratie etc.
Dall’Haya li 18 ottobre 1621
di vostra Serenità
humilissimo et devotissimo servitore
Christofforo Suriano

--- page 335v---
Al serenissimo principe di Venetia
prima
n° 338 fin 339

