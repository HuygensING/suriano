
--- page 048r---
Prima
n° 286 fin 287
Serenissimo Principe
non so se fosse il desiderio de’ popoli, o artificiosa publicatione
fatta fare, o altrimenti che doppo la partenza di qua del
cancelliero Pecchius sempre si è publicato, che li serenissimi
arciduchi fossero per inviar di nuovo qualche altro soggetto
per riattaccar negotio.
Quelli però che intendono la maniera del trattare hanno ben
pensato altrimenti come cosa che direttamente venirebbe
a iugular la riputatione, et grandezza del re di
Spagna, et dei serenissimi arciduchi; considerandosi anco
che sendo venuto il Pecchius in questi ultimi giorni
non habbi voluto far constar altro colla sua propositione
a questi signori, che ’l re di Spagna li constituiva nel medesimo
termine di prima; et che tanto anco mirava a
ripigliarsi quella parola. Come.
Al presente altra voce non si sente che di guerra, et ch’ella
habbi a farsi da dovero. Teneva avviso il signor principe
Mauritio sin domenica passata, che Spagnuoli marchiassero
verso Fiandra, et hoggi da buona parte s’è inteso, che
la radunanza delle loro armi nelle provincie suddite
a’ serenissimi arciduchi doveva farsi a Alez in Brabant
presso la Fiandra per far la ripartitione delle genti, 
--- page 048v---
 ove stimeranno più proprio, et più avantaggioso il mettersi
per offender, et per difendersi.
L’ordine per le militie di questo Paese sin qui non è altro, che di
tenersi pronte; et ogni borghese pronte
nella casa propria
l’armi.
Li vasselli da guerra grandi, et piccioli si armano a furia
et quelli in Zelanda dei grandi in particolare ne saranno
pronti quattro o sei per sortir in mare tanto in tempo
che vi saranno avanti Pasqua, et vi è qualche voce di
risolutione, che se metteranno nanti Doncher-
chem in particolare, et che siano per farli qualche salva
di canonate.
Con tutte queste preparationi nondimeno vi sono di quelli, che
tengono non habbi ad esser, che semplice principio di
rottura.
Et allhora habbino ad interporsi li principi
et spetialmente le doi corone tentandosi col mezo di una
sospension d’armi di trattar una buona pace, l’opi-
nione però come accenno non è universale.
Il re, et regina di Bohemia si trovano a Emerich, et per
sabbato prossimo saranno in quest’Haya, ancor non è
risoluto qual casa doveranno darli per habitatione, se ben 
--- page 049r---
 si tiene che sarà quella del signor Vandermil, sendosene liberato
il principe Henrico dal dare la sua col buon pretesto
del duolo, c’ha della morte della madre principessa d’Oranges
aspettando di giorno in giorno, che arrivi il corpo di essa per
appresso dargli sepoltura. Detti principi daranno
poco gusto all’universale colla sua venuta, non scuoprendosi
gran sentimento di contentezza sia per l’infortunio, o per
altro rispetto. Quanto habbino a trattenirsi qui non si
sa. Ben m’ha detto il signor ambasciator di Francia, che sa da
buona parte che ’l signor ambasciator Carleton habbi a far saper all’uno, et all’altra, che non vadino in Inghilterra per niuna
maniera, et prevenir così qualche pensiero, che forse havessero
tale sendo la volontà del re, che scoperta dal duca
di Simeren fratello del Re palatino lo ha ritenuto di
passar in quel Regno sendosi sempre dal mese di novembre
in qua trattenuto in questo luoco. Ho tentato cavar dal
signor Ambasciator inglese qualche cosa nel particolar sudetto, et egli è
uscito a dirmi, che non credeva, che si risolvesse il Re, o
Regina far passaggio del mare per il dubio, che possono
havere di esser ben veduti; et forse perché la sua andata
potrebbe più tosto far male alli loro affari, che altrimenti.

--- page 049v---
Il marchese Spinola va mettendo sempre più in contributione li
principi di Alemagna, che sono intorno al Palatinato; ma
più con metter ad alcuni nanti gl’occhi il pericolo d’essergli
invaso lo stato, et con altri artificii procura di disfar affatto
l’Unione. Al lantgrave Mauricio di Hassia ha dato ter-
mine di tre settimane di dicchiarirsi separato dall’Unione
altrimenti metter tutto ’l Paese in contributione già devono o
esser spirate, o vicine allo spirare. Il re di Danimarca
ha scritte al detto Langrave a nome anco de’ principi
del circolo della Bassa Sassonia essortandolo a star nell’Unione,
et a sudditi del medesimo Lantgrave hanno fatto sapere, che
assistino, et non contrariino al suo Principe altrimenti venirà
in persona a rovinarli il Paese.
Viene scritto haver detto re et li principi adherenti nell’ultima
Dieta in quello d’Holstein risoluto d’ispedir ambasciatori all’Inghilterra
per fargli intender, che si compiaccia sua Maestà lasciar libero
l’elettorato al Re palatino, perché facendo questo si intro-
metteranno poi perché quel Principe non travagli la Maestà sua
per le cose del regno di Bohemia, altrimenti non potranno far
di meno di non spender, et la vita, et il sangue per lui. Et
mettono per capo principale nella commissione, che non 
--- page 050r---
 intendono in alcuna maniera che sia data essecutione nel
circolo della Bassa Sassonia, et manco publicato il bando
imperiale mandato da Cesare a quei principi. Il re
di Danimarca occorrendo sarà capo et generale della
condotta di quelle militie, che si vanno levando.
Qui l’Ambasciator suo si trattiene negotiando con deputati dei signori
Stati un’aleanza ha havuto dall’Eccellenze loro oltre altro
questa sodisfattione, che si sono dicchiarite che l’aleanza
con le città ansiatiche non pregiudica in conto alcuno al
dritto che quel Re ha sopra alcune d’esse. Volevano
li signori Stati dir al giusto dritto. Ma per quanto ho potuto
cavare l’Ambasciator non ha voluto haver quella parola di giusto
ma semplicemte al dritto. Di quello seguirà ne darò
parte colla mia solita riverenza a vostra Serenità.
Doppo qualche altercatione seguita tra quelli di Gheldria con
li signori Stati Generali, pretendendo quelli di dover nella
propria Provincia la giudicatura dei prigioni, che li
giorni passati furono condotti qui imputati di haver
havuta corrispondenza, et maneggio con Spagnuoli per
darli qualche piazza nelle mani sia Til, o altre come
riverentemente avvisai, finalmente si sono accordati, che qui debba 
--- page 050v---
 esser fatto l’essame, et l’ispeditione. Han cominciato la
settimana passata li deputati ad esso essame a trava-
gliare, et ogni dì sono insieme per venir all’ispeditione.
Dimani si farà general preghiere in tutte le chiese di queste
Provincie per implorar il divino aiuto nell’apparenza
di rientrar in una nuova guerra.
Con queste verranno accompagnate doi lettere replicate
scritte hoggi otto giorni n° 284 fin 285. Gratie etc.
Dall’Haya li 6 aprile 1621
di vostra Serenità
humilissimo, et devotissimo servitore
Christofforo Suriano

--- page 051r---


--- page 051v---
Al serenissimo principe di Venetia
prima
n° 286 fin 287

