
--- page 253r---
n° 324 sola
Serenissimo Principe
nelle lettere della Serenità vostra de’ 24 del passato veggo per mia informatione
quanto va seguendo nel negotio della stradda, et in quello della Valtelina
ciò che portano gl’avvisi di Napoli, et quelli di Constantinopoli, et
di tutto mi valerò all’opportunità secondo l’intentione publica,
et a publico servitio.
A proposito di quello va seguendo in particolar de’ maneggi de’ Spagnoli tanto
nello Stato o confini di vostra Serenità, che altrove non vi è qui chi non li
conoschi, che sono avantaggiosi per loro, et dispendiosi, et pericolosi per
quelli, che ne sono interessati.
Anco da questa parte questi popoli sono nutriti col mostrarsi dalla
serenissima Arciduchessa buona volontà al riposo, et alla quiete di
questi paesi facendo correr voce, che desidera entrar in communi-
catione per trattar della tregua, et hoggi quarto giorno è ritornata
madama Serclas. Riferì al signor principe Mauritio questo
desiderio dell’Infanta, et li presentò biglietto in questo
proposito non sottoscritto, et simile a quelli, che portò prece-
dentemente non diferente in altro che nella persona da
quella del già Arciduca, all’Infanta. Che la Seclas
dichi al signor principe d’Oranges, che se si compiaceranno
li signori Stati potranno mandar nel paese di Lieges per
trattare, che anco ella manderà suoi deputati. Et mi
disse questo sua Eccellenza hieri, che fui a sua visitatione doppo
molto tempo fa che non havevo fatto questo debito complimento
aggiungendomi, che queste erano tutte inventioni per tirar 
--- page 253v---
 il tempo innanti, et per avantaggiar sé stessi, et le cose di casa d’Austria,
ma che al sicuro li signori Stati non acconsentiranno di trattar altrimenti
se non che prima venga da detta Altezza scrittura di assicuranza
sottoscritta, et in ogni più buona forma, che la tregua passata
habbi a continuare, come ella è stata, che poi per stabilir questo, et se
vi sarà qualche altra cosa da trattare allhora ordineranno
sue Eccellenze deputati a tal effetto. Viene affermato, che la detta
Serclas habbi a tornar presto ancor a Brusseles, et io ho cavato
da lei medesima che deve uscir dell’Haya. Non si espresse di trovar
in Brabant, ma tanto mi disse, che con gl’altri rancontri per
cavar che così sarà. Tuttavia non vi è da far fondamento
proprio, né sicuro se non di quel solo, che così Spagnoli tentino
guadagnar tempo, et investir in questo mentre in qualche
luoco se potranno. Et già s’è scoperta un’intrapresa, che lo
Spinola haveva sopra una piccola città di là la Mosa nominata
Genop non molto discosta da Nimeghen, la qual città li signori
Stati vanno mettendo da qualche mesi in qua in buona
difesa. Haveva il Marchese fatta calar qualche soldatesca
verso quella parte, ma veduto, et accortosi d’esser scoperto
ha fatto voltar camino, mostrando altro pensiero.
Sua Eccellenza
mi disse, che Spagnuoli nel far correr questa voce di tregua
havevano disegno di metter in discordia le provincie l’una
contra l’altra, et nelle provincie le stesse città; ma che
lodava Iddio, che già assai bene erano conosciuti gl’artificii.

--- page 254r---
Per lettere c’hebbi di Brusseles de’ dieci del presente. Il marchese
Spinola doveva uscir in campagna il giorno seguente et dicevano
che haverebbe havuti effettivi 30 mila fanti, et 5 mila cavalli.
Avvisi conformi haveva sua Eccellenza, ma mi aggiunse, che si tenevano
doi huomini espressi per osservar a Brusseles gl’andamenti del
Marchese con ordine d’immediate, che fosse uscito da quella
città correr a questa volta.
Il conte Henrico Vandembergh con sedici compagnie di cavallaria
si era alloggiato già cinque giorni sono di qua Meurs in
un villaggio poco discosto da Nimeghen. Si sospetta per la
sudetta medesima intrapresa. Vi era stato una sola notte, et
poi partito di là, le compagnie de’ cavallieri, et quei pochi
fanti si erano ricondotti a Venlò, Rurmonda, et altre guar-
nigioni.
Questa mattina qui nell’Haya s’è batutto tamburo per levata
di guastadori, ch’è l’ultima provisione appresso quella de’ carri
che si fa per sortir in campagna. Anco in altre piazze si farà il medesimo; ma non si muoverà con tutto il signor principe
d’Oranges, né farà muover le sue genti, che non sia sicuro
della sortita dello Spinola.
Ancorché l’universale ha certa tal qual impressione, che sua Eccellenza non
habbi gran volontà di travagliar più alla guerra; fa in
ogni modo apparer che non aspetta altro, né ad altra cosa
pensi più, che a questa. Et a me disse, che senz’altro li signori Stati 
--- page 254v---
 erano necessitati alla guerra, né si vedeva ripiego alcuno ad accommodamenti
che quello, ch’era loro grave era la grossa spesa alla quale dovevano
esser sottoposti, et che tutto il maggior fondamento sarebbe il loro
et della loro sussistenza nelli aiuti della serenissima Republica.
Entrò a discorrer del poco bene in che erano colla Francia, et
altrettanto con l’Inghilterra et di questa in particolare disse ch’era
corsa qualche voce, che ’l Re pensasse di voler far, che le
navi di questi Stati si levassero dinanti li porti della
Fiandra; che questo era giustamente un dir di voler la guerra
con queste Provincie, che al sicuro haverebbono inteso, che
s’egli volesse dichiarir la guerra; che l’ambasciator Carleton
non haveva detta cosa alcuna alli signori Stati, né meno ad altri: tuttavia
le voci correvano, et davano fastidio, aggiungendo, che
quando quella Maestà havesse voluto metter in opera questa
intrapresa era un voler levar tutto il trafico a queste Provincie
et metterlo in mano a’ Spagnuoli, et Inglesi, che si sarebbono
li vasselli serviti sempre del nome d’Inglesi per farsi piazza
dove havessero voluto. Et con qualche essageratione parlando
dell’una, et l’altra Corona, et delle loro operationi disse
questi sono gl’effetti della tregua, et Spagnuoli durante essa
hanno guadagnati li duoi Re.
Don Luigi di Valasco partì di Brusseles martedì mattina. Fu detto
esser andato nel Basso Palatinato al governo di quella
militia. Qui ci è avviso, che il Cordova, che ivi fu lasciato 
--- page 255r---
 dallo Spinola al governo di quelle militie havesse cominciato
a riceverle, il general Veer avvertitone anc’egli faceva
lo stesso; onde si dubita, che habbi in quella parte a farsi qualche motivo.
Buone nuove tiene questo Re dall’altro Palatinato della rotta
data doi volte dal conte di Mansfelt al duca di Baviera
et a sua Maestà ha mandato a presentar per persona espressa
la Cornetta presa delle sei dissipate, et rotte. Si tiene che
sia della Compagnia dello stesso duca di Baviera poiché
da una parte vi sono l’armi di quell’Altezza come mi disse
il Re, et che vi erano alcune parole che dicevano sendovi
aggiunta una croce in hac sola omnis spes mea. Et
dall’altra un Salvatore con inscrittione Dominus Deus pro-
tector meus. Ha gustato questo a detta Maestà, et
gustano li progressi di detto Conte, ma quando pensa
a non poter complire come vorrebbe per mantenerlo in
piedi non può far di meno di non risentirne fino al cuore
come lo mostra. Et il conte di Solms suo maggiordomo
mi disse, che in fine dubitava, che detto Mansfelt fusse
necessitato per mancamento di denari di pigliar partito, non
sapeva mo se potesse riuscir di suo servitio; ma ben
teneva per fermo, che sarebbe stato con deservitio del
patrone. Et qui accennò in passando, ma con parole
assai espresse, che sola vostra Serenità potrebbe esser in buona 
--- page 255v---
 parte il sostenimento del detto Conte.
Havendo questa Maestà saputo, che ’l re di Danimarca stava
per licentiar le sue genti, et parendo che la fortuna prospe-
rasse tanto nell’Alto Palatinato, che l’armi di Iegherdor[f]
et quelle anco di Bethelem Gabor a sollievo de’ suoi in-
teressi per tanto più farsi forte, et avantaggiarsi ha spedito
in diligenza verso quella Maestà per pregarla continuar
a tener ancora per qualche mesi le dette genti in piedi
et a per questo ufficio è impiegato il baron di Donà
ma si dubita, che troverà già disfatti quei reggim[enti]
nel qual caso ho penetrato, che tenterà almeno di tirar
qualche denari, se mai sarà possibile li trecentomilla
fiorini restanti delli cinquecento milla, che il re d’Inghilterra
li haveva chiesti ad imprestido; et insieme procurerà
d’interessar detta Maestà quanto più sarà possibile
per servitio di questo Re.
Non ha la Maestà sua havute lettere ancora da Dighbi; ma ben
come ho inteso dal consiglier Pauli, con avviso, che l’Imperator
si lasciava intender, che non haverebbe attentato contra
il Palatinato, et l’elettorato, et che haveva rimesso a
trattar del negotio principale alla dieta di Ratisbona
ma vostra Serenità deve haver li più certi particolari di questo.
Si conferma che l’arcivescovo di Brem coll’amministratore dell’arcivescovato
di Madeburgh sia andato alla volta del duca di

--- page 256r---
Sassonia a fine di consultar seco del negotio della coadiutoria
per passar poi all’Imperatore ma che ’l capitolo di Brem gli haveva
ispedito dietro in diligenza per veder di farlo ritornare
con promessa di procurar di trovar ripiego perché habbi
qualche sodisfattione. Questo accidente fa creder qui
a questa Maestà, che Danimarca non haverà voluto
disfarsi delle genti per ogni accidente, et per ogni buon rispetto.
Hoggi il signor principe d’Oranges per uno de’ suoi secretarii mi ha mandato
a far instanza di pregar a suo nome la Serenità vostra di haver
in raccomandatione la persona del luogotenente Colonello
delle truppe holandesi il signor Pietro Milander, havendo inteso
che quei Svizzeri, che sono in servitio di vostra Serenità l’havevano
dichiarato col beneplacito di lei per loro colonello, che
stimandolo soggetto di valore, isperienza, et dal quale ella
ne possi ritrar buon servitio, si prometteva, che gli
haverebbe acconsentita la carica insieme con
li avantaggi, et preheminenze proprie che si muoveva
a questa raccommandatione non tanto rispetto al fratello
che ha qui, et per la grata memoria, che teneva del zio che
lo haveva servito di secretario; ma per l’affettione, che veramente
portava alla persona di esso signor Milander; portando il sudetto
secretario l’ufficio a nome di sua Eccellenza in maniera, che ben mi avidi
desiderar ella ogni bene, et ogni avantaggio d’utile, et di
honore al detto Cavalliere.
Con queste saranno le mie de’ hoggi otto n° 323 sola. Gratie etc.
Dall’Haya li 16 agosto 1621
di vostra Serenità
humilissimo et devotissimo servitore
Christofforo Suriano

--- page 256v---
Al serenissimo principe di Venetia
n° 324 sola
