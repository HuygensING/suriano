
--- page 144r---
n° 305 sola
Serenissimo Principe
è ritornata di Brabant quella dama della quale ho scritto con prece-
denti lettere mie, che si maneggiava per il negotio della tregua, se ben
le veniva prestato poco credito; et chi me l’ha riferto ha veduta
in sua mano una carta scritta in francese, che in sostanza nella lingua
italiana dice. Madama Serclas potrà dir al signor principe d’Oranges
che se farà deputar una persona, che sia autorizata per venir in
una città del paese di Lieges, che anco sua Altezza manderebbe
persona per parte sua per entrar in communicatione. Non
vi è altro espresso, né di tempo né di luoco, et meno è sotto
scritta. Onde poco fondamento se ne può fare. La detta dama
arrivò hieri, ancor non so c’habbi parlato al signor Principe.
Che qualche altra persona, o sia venuta qui o tratti, non ho
incontro veruno; ma che sia desiderata la tregua si vede,
bene ch’è desiderata: per trattarla però non vi è apparenza
mentre il re di Spagna persisti nei quattro punti scritti
con altre mie di essercitio del catholicismo libero, dell’
apertura della schelda al trafico, delle Indie, et ricognitione
et questi signori non voler trattar, che sul medesimo piedi della
precedente tregua.
Questo signor baron di Grusbech ambasciator di Colonia in discorso mi
disse haver cavato, che quanto all’essercitio del catholicismo
se non si concedesse liberamente si farebbe con conivenza tale, che
non sarebbono osservate né guardate le case così precisamente,
dell’Indie forse si tralascierebbe da questa parte, come pensava
che gli Spagnoli declinarebbono dal pretender recognitione
et quanto al trafico haveva cavato esservi di quelli, che 
--- page 144v---
 haverebbono saputo trovar qualche ripiego.
In questo mentre non si ralentano punto le provisioni da questa
parte, et si sta sentendo ciò che faranno Spagnuoli.
Hanno li signori Stati in questi ultimi giorni havuta qualche gelosia
delle voci, che sono corte, et tuttavia continuano, che ’l marchese
Spinola vogli assediar l’Esclusa; ma perché gli pareva difficile
intrapresa di primo abordo senza haver qualche posto avantag-
gioso in mano, che servisse a miglior effetto della sua intentione
pensava di voler farsi patrone dell’Isola di Cassant sito pro-
prio per impedir in gran parte dalla banda di mare il soccorso
all’Esclusa. Questo avviso capitato all’orrecchio dei signori Stati
hanno fatto calar immediate qualche truppe verso quella
banda assicurando anco maggiormente con buoni ordini Isendich,
Hardemburgh, et altre piazze nella Fiandra, et la medesima sclusa.
Con tutte le provisioni mostrano finhora Spagnoli faccia assai buona
senza voler hostilità, senza travagliar nei confini li sudditi di
queste Provincie, contentandosi sopportar le iniurie sin qui
ricevute di prese de’ vasselli, denari, et mercantie, et dell’esser
guardati li porti dalle navi da guerra di questi signori; ne poten-
dosi a matelotti dar regola, come si conviene, alcuni hanno
fino tirati qualche pezzi contro Doncherchen; niente di meno
quieti Spagnuoli non li hanno corrisposto.
Viene interpretata questa quietezza un tacer artificioso, che mirino
ad accommodar totalmente le cose in Alemagna, et quelle
de’ Grisoni col mezo delle capitulationi stabilite da monsignor
di Bassompier alla corte di Spagna, per esser poi più liberi 
--- page 145r---
 per far di quelle attioni, che ’l tempo, et l’opportunità di esso
li possi apportar di beneficio, et di profitto.
Tengono per fermo questi signori, che le armi di sua Maestà catholica ripartite
in diversi luochi, et quelle anco d’Italia habbino a calar in queste
Provincie, et tanto più l’hanno per fermo in quanto hanno havuti
avvisi di Spagna, che ’l presente Re catholico sia risoluto di voler
attentar sopra questi stati.
Di più havendo il duca di Sassonia havuta l’investitura del ducato
di Cleves dall’Imperatore con promessa di mettervelo anco al possesso
(et questo l’ha fatto seguir il partito di casa d’Austria) in confor-
mità sì pressente, che per effetto della parola data conducendosi
il duca sudetto a calar in esso stato di Cleves si aggiunteranno forze
di sua Maestà cesarea, et del Catholico per consequente per fortificarlo
et tanto più si tiene il disegno riuscibile per loro, dandosi la legge
ai principi protestanti, come si vede non poter esser altrimenti.
Et così pensano separar con buon sforzo col mezo del detto
ducato l’Alemagna da queste Provincie, in modo che non havendo
aiuti da quella parte, potendone sperar pochi dalla Francia, et
dall’Inghilterra, di pochi si potevano poi li stati prometter d’
altri principi, et così ridurli in strettezza.
Dai constituti di quelli che a’ dì passati furono decapitati in quest’
Haya per traditori si cavò, che vi era intentione nei Spagnoli
d’impossessarsi di Ravenstein piazza sui confini alla riva
della Mosa, et come ch’è in sito molto avantaggioso, et pro-
fitevoli per essi fortificarsela; onde li signori Stati l’hanno già
ridotta in una forte, et si continua tuttavia a lavorarvi.

--- page 145v---
Fino a’ 28 del passato il Joachimi uno delli doi ambasciatori stato per questi
signori presso li principi dell’Unione era a Heidelbergh. Scrivo
che le sei compagnie d’infanteria levate per sue Eccellenze s’incaminavano
a questa volta. Sono solo da doi milla fanti in circa ma gente
scelta da tutte le truppe, che havevano li principi in servitio,
havendosi stimato bene non carricarsene di vantaggio, et egli
doveva seguitare per condursi in queste Provincie.
Aggiunge, che l’Imperatore voleva metter, et andava mettendo tutti
quei principi in contributione a fine di sodisfar alle spese della
guerra; et che per consequente poco più si poteva prometter
di sicurezza, et di vigore, che restasse in detti principi.
Dice di più, che ’l conte di Mansfelt si manteneva ancora con buona
copia di gente, et ne pigliava altre in servitio mantenendole
colle contributioni, che haveva messe tutto all’interno il Paese
confine all’Alto Palatinato, et che esso Conte viveva con speranza
di far ancor qualche cosa di buono a vantaggio, et servitio del
Re palatino. Viene laudato il corraggio; ma poco frutto
se ne spera sendo già la casa d’Austria fatta troppo sicura,
et forse coi passati accidenti.
Ho presentito, che la dieta di Ratisbona resta prorogata doppo li 24
di questo mese, et la Serenità vostra deve saper per quando. Al qual
proposito ho inteso esser stato fatto ufficio dal re di Bohemia
con questo signor Ambasciator francese, perché si compiacesse scriver
sua Maestà christianissima che alla Dieta sudetta ordinasse
qualcheduno per avantaggiar con gl’interessi dell’Alemagna
li proprii di lui in particolare.

--- page 146r---
Per la restitutione al duca di Simeren delli luochi di sua ragione
presi dal marchese Spinola ho cavato, che l’elettor di Colonia
s’interpone caldamente. So bene, che ’l medesimo duca ha qui fatto
ufficio con gl’ambasciatori dell’Elettor sudetto. Et ho anco inteso, che
si mostra da ministri spagnuoli di non sapere, et si lascia, che
li ricevitori di esso duca riscuotino delle rendite, et che glie-
ne inviino.
Il re, et regina di Bohemia sono andati in Amsterdam per veder,
et goder di quella città sendosene prima lasciati intender fu
messo in deliberatione come dovessero esser ricevuti, ch’è stato
con honorevolissime accoglienze con incontro di molti giovani
habitanti della città a cavallo, con barche con saluti di molti
tiri di artiglieria, et altri simil honori. Giovedì fu la loro
partenza di qua, et si crede, che questa sera saranno di ritorno.
Sono andati con seguito di più di 150 persone, ancorché
nella lista non fossero notati, che cento vinti. Tra questi
vi è il signor ambasciator Carleton, et la moglie.
Uno parlando dell’andata di detti principi in Amsterdam uscì a dire
bisognava, che havessero un poco di ricreatione; et continuò forte
per li loro interessi caveranno più colla presenza di quello haverebbono
fatto a star qui; et si tacque senza ch’io potessi tirar altro.
Dei denari, che colle mie lettere della passata settimana scrissi alla
Serenità vostra mandati in dono alla Regina dal re di Danimarca
ho inteso, ch’ella è in animo di metterne una parte sopra
questo contor di Holanda per haver sempre, ove poter metter
le mani per qualche accidente. Per li ventimilla fiorini provisti 
--- page 146v---
 dal Calandrini a detti principi ho presentito, che a sollievo della
parola datagli dal signor ambasciator Carleton li mercanti di drappo di Londra
inglesi, che habitano in questi paesi hanno risposto.
Con lettere de’ 26 del mese passato li signori Stati sono avvertiti dal loro
agente in Amburgh, che in quella città era venuto il re di Dani-
marca incognito, con alcuni pochi de’ suoi, era andato vedendo
tutte le fortificationi, et poi alloggiatosi in una hosteria si è
ricondotto fuori senza voler saper il Magistrato poiché era incognito
che vi fosse, se ben si affermava non esser stato conosciuto. Doppo havendo doi, o tre leghe discosti tre milla fanti, et qualche
cavallaria, et altrettanta militia un poco più discosto haveva
mandato uno per trattar con quei signori di Amburgh perché si conducessero
a confermargli quel titolo, che possedeva di protettor di quella
città parlando in maniera, che ben si poteva comprender che
altrimenti facendo sarebbe stato necessitato venir allo sforzo.
Si tiene, che havendo quel Principe l’armi in piedi, pronte
et vicine ridurrà quella città a darli sodisfattione, et tanto
anco sia per far di Brem, ove la metà è per la Maestà sua
et così impossessar della coadiutoria (che vi pretende) il figliolo.
Di questi colpi s’è dubitato, et si tiene per certo, che passerà
avanti altri avvisi si aspettano del seguito.
Partirono hieri li deputati del paese di Rurmonda, li quali doppo
haver ben contrastato sopra la contributione in fine si sono
ridotti a contentarsi di accordar in cinque milla fiorini per
mese; ma come che non havevano auttorità tanta, che bastasse
per accordar per maggior tempo, l’hanno fatto per un anno, et 
--- page 147r---
 devono dar sicurtà della sodisfattione pontuale a suo tempo.
Se ben è parso loro, et l’hanno detto asseverantemente esser stati troppo
aggravati in ogni modo ho da essi cavato, che duranti le guerre
hanno in un anno pagato tanto, che haverebbe importato per
trenta nove mesi.
Anco quelli di Dalen, Valchemburgh, et altre terre vicino a Mastricht
dall’altra parte della Moza verso Lieges hanno accord[…]
doi milla cinquecento fiorini per mese, somma stimata […]
breve rispetto alla qualità del Paese ricco, et abon[…]
più che quello di Rurmonda.
Gl’ambasciatori di Colonia si trattengono ancor qui aspettando la risolutione
dei signori Stati, hora che l’Eccellenze loro hanno havuto l’avviso delli stati
di Holanda, ch’è per quanto ho potuto penetrare, che si doverebbe
poter andar, et transitar per li paesi di Munster, Paterborn,
et altri della maniera, che tornerà a commodo senza alcuna
dichiaratione, o sicurezza, il che è tutto contra il gusto di
questi doi signori, li quali continuano a querelarsi con gran
sentimento della maniera di far del signor cavalier Arsen parendo loro
che solo sostenti con acerbità l’affare contra il servitio del
loro patrone; ma li signori Stati doveranno pensar ad ispeditione che aggradi.
Congionte alle presenti saranno le replicate d’hoggi otto numero
303 fin 304. Gratie etc.
Dall’Haya li 7 di giugno 1621
di vostra Serenità
humilissimo, et devotissimo servitore
Christofforo Suriano

--- page 147v---
Al serenissimo principe di Venetia
n° 305 sola
