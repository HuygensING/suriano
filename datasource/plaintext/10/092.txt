
--- page 481r---
Prima
n° 365 fin 367
Serenissimo Principe
mercordì passato il signor ambasciator d’Inghilterra sendo stato a passeggiar
nel parco nel ritorno fece veder s’io ero in casa, et non
vi essendo lasciò ordine, ch’era stato per visitarmi
et perché haveva qualche cosa da conferirmi. Io nel venir
a casa inteso questo andai appresso l’Eccellenza sua. Mi dimandò se
havevo havuto qualche avviso di Venetia di un ufficio, che
haveva fatto nell’eccellentissimo Collegio il signor cavalier Wton. Dissi che non;
et egli continuò. Quel Cavaliere non è felice in tutte le cose
sue ha fatto un ufficio, come mi ha egli medesimo scritto,
che parmi non habbi totalmente gustato all’eccellentissimo Collegio
parendo, che disuadesse sua Serenità dal pigliar al suo
servitio il conte di Mansfelt, et l’habbi portato in
modo che pareva mostrasse non poter riuscir nelle
presenti congiunture, che dispiacevole al proprio patrone,
per il deservitio, che ne verrebbe a ricever questo Re.
Che non era dubio, che ’l signor cavalier Wton si sarà mosso, come
accenna nelle sue lettere da buona volontà perché non
vi era apparenza, che havesse havuto ordine d’Inghilterra;
ma che questa Maestà haveva risentito assai, che
havesse fatto un tal ufficio, dubitando che la Serenità vostra
potesse formar qualche concetto, che la Maestà sua non
aggradisce, che il signor conte di Mansfelt havesse ad esser 
--- page 481v---
 servitore della Serenità vostra; che essa Maestà gl’haveva
commandato di passar ufficio meco in questo proposito,
et di assicurarmi, che riceverà per grato, et per sommo
favore fatto alla persona di lei se annovererà tra suoi
servitori il detto signor conte di Mansfelt: sicura dall’
altro canto, che vostra Serenità vedendolo impiegato in suo
servitio, et in congiuntura così rilevante, et di così
grande suo interesse per la ricuperatione de’ suoi Stati
, vorrà compiacersi, che non abandoni l’impresa mentre
massime quella serenissima Republica non ha al presente
bisogno di lui; che tal ufficio lo faceva a nome
del Re; ma che la Maestà sua l’haverebbe fatto meco.
Io dissi, che havevo inteso, che ’l signor conte di Mansfelt
altre volte pensò di condursi al servitio della serenissima
Republica, et sapevo, che da lei era fatta stima del
suo merito, et del suo valore; ma non credevo, che
per hora havesse tentato di levarlo dal servitio di
questa Maestà poiché con tanto servitio di lei,
et con così buona condotta passa avanti nel pigliar
posto per avantaggiar le cose della Maestà sua. Ben
replicò l’Ambasciatore vi compiacerete di scriver la
mente del Re, la quale vi sarà anco espressa da lui.

--- page 482r---
Sabbato poi la notte mi capitorono con altre le lettere di
vostra Serenità de’ 13 del passato toccanti questo particolare
et mi sono consolato di veder di essermi incontrato
nella risposta colla mente dell’Eccellenze vostre, nella quale
sono anco stato senza dar minimo segno di haver
havuta notitia alcuna dalla Serenità vostra mentre il Re
hieri sera mi parlò in conformità di quanto mi
haveva detto l’Ambasciatore: aggiungendo, che vedeva
molto bene, che Spagnuoli, et Austriaci facevano
l’amore al conte di Mansfelt non per amarlo; ma per
ruinarlo, et per divertir il bene, che mi può fare:
et per tanto è così lontano, ch’io non desideri l’
honore, et ogni più gran avanzamento del Conte
principalmente appresso la serenissima Republica, che anzi vi prego
di assicurar sua Serenità, che riputerò fatto alla mia
propria persona, quanto provenirà dalla grandezza
et munificenza di lei a servitio del Conte; sicuro,
(disse) che sua Serenità si compiacerà, che essendo in assai
buon corso le cose mie mediante la buona condotta
di Mansfelt (accettato anco da lei) non lo chiamerà
a’ suoi servitii, che prima non habbi perfettionato quanto
al presente ha per le mani. Io com’ho detto di sopra 
--- page 482v---
 mostrandomi del tutto ignorante di questo negotio risposi
nell’istesso modo, et colla stessa forma di parole, che
veggo detate nelle sudette lettere sue dei 13; a che rispose
sua Maestà ch’ella anco si prometteva lo stesso, et aggiunse
che voleva scriver alla Serenità vostra in questo proposito,
et per pregarla ad abbracciar il soggetto; et pigliar anco
in una tal congiuntura li negotii a cuore, et a porger
la mano con qualche soccorso al suo bisogno, perché
si trattava al presente di rimetterla in stato, et poiché
era assicurato dall’Inghilterra di assister con ottomilla fanti
et 1500 cavalli, et questi signori haverebbono contri-
buito anc’essi se anco la serenissima Republica si fusse compiacciuta
di aggiunger qualche assistenza (accennando la metà di ciò
che dava al signor duca di Savoia) haverebbe
portate le cose a segno tale, che poteva fermamente
sperare di haver ogni più buon fine del suo affare
et di nuovo mi pregò a coadiuvar con le mie
lettere l’instanza, che pensava di far con le sue in
questo particolare, et in quello del Conte; replicandomi
che haveva sentito dispiacere dell’ufficio fatto
dal signor Wton; ma che sentirebbe consolatione
se questo li havesse servito di materia di obligarsi 
--- page 485r---
 a vostra Serenità anco in ciò coll’effetto, che potesse derivare
dall’intercessione, che ne farebbe.
Doppo il signor Ambasciator inglese mi considerò, che trovava che vostra Serenità
non poteva, che avanzar in questo con obbligarsi il conte
di Mansfelt alla sua devotione, che sendo signor di credito,
et di seguito ella potrà assicurarsi in ogni evento di rice-
ver da lui buon servitio; et che assicurato di esser ser-
vitor suo; et questo sparso tra la soldatesca, come have-
rebbe servito a lui di maggior honore, così il credito
et il seguito si sarebbe avanzato; et
lasciando, che continuasse a far servitio a questo Re
con dar qualche assistenza alla Maestà sua
almeno di tanti milla fiorini, come
dano questi Stati al presente, cioè 50 milla
per mese, che se per qualche suoi rispetti
non havesse caro, che caminasse ciò, sotto a
suo nome, si haverebbe potuto farla
passar a’ nome dei Stati Generali, come
per imprestido; che tutto ciò vedeva
non poter riuscir, che di vantaggio grandissimo
a quella 
--- page 485v---
 serenissima Republica, perché in tal
maniera haverebbe scostate da’ suoi
confini l’armi spagnuole, et impegna-
tele contro disvantaggio in Alemagna.

Mi disse poi, che il Re era rissoluto, tornato il
baron di Donà di Prusia d’inviarlo subito
a lei, et mi conferì, che il Re, suo signore havea
scritto, che lodava grandemente la rissolutione
 et mi ha anco mostrata
copia delle lettere, che quella Maestà ha scritte alla
Serenità vostra in raccomandatione del suo genero. Passando altre consi-
derationi in questo particolare, che mirorono tutte al
medesimo oggetto. Gratie etc.
Dall’Haya li 7 febraro 1622
di vostra Serenità
humilissimo, et devotissimo servitore
Christofforo Suriano

--- page 486r---


--- page 486v---
Al serenissimo principe di Venetia
prima
n° 365 fin 367
Sigillo


--- page 483r---


--- page 483v---


--- page 484r---


--- page 484v---

