
--- page 259r---
2da
n° 326 comincia 325
Serenissimo Principe
verso la fine di questa settimana il re di Bohemia anderà a trovar all’
armata il signor principe Mauritio per trattenersi quivi coll’Eccellenza sua, et con fine
(abbracciando l’opportunità) se potesse haver qualche numero di cavalleria
et qualche quantità d’infanteria per mandar in Palatinato. Il conte
di Solms suo maggiordomo maggiore hoggi, ch’è stato a mia visitatione
me l’ha detto fra denti. Vi sarà della difficoltà perché questi signori hanno
bisogno per essi.
Di don Luigi di Valasco non s’intende, che ancor sia passato in Palatinato
ma si vocifera, che vi anderà con dieci milla fanti.
Il medesimo conte di Solms mi ha detto, che haveva hoggi ricevute lettere
di Brem dal baron di Donà con avviso, che passava avanti a
Copenhaghen in Danimarca a trovar quivi quel Re, sendo già dal
ducato di Holstein partito a quella volta, che haveva rancontrati
molti soldati delli licentiati da quella Maestà, onde dubitava,
che arrivasse fuori di tempo; ma che in tal caso haverebbe fatto
quello havesse potuto, inferendo di ricerca di denari.
Aggiunse, che sarebbe andato al duca di Bransvich, che non haveva
ancor licentiate le sue truppe, et sperava ottenerle.
Fa il conte di Mansfelt capitar continui gl’avvisi di quanto ha acqui-
stato, et di quello potrebbe fare, quando havesse una ferma
assistenza, et solecita per haver modo di mantenersi. Mando
qui aggiunta la translatione delle lettere di lui a questa Maestà
per quelli dell’Eccellenze vostre che havessero gusto di vederle. Contengono
il seguito contra Bavaresi, instanza di risolutione in sua Maestà
ricerca di denaro, d’un huomo, che lo ricevi, et lo esborsi, et
di haver 50 mila fiorini di Alemagna per mese promettendosi con questi
di mantenersi questa estate. Altre lettere anco sono venute, colle 
--- page 259v---
 quali solecita lo stesso. S’è risoluto il Re pregar di nuovo li signori Stati
di assistergli di 50 mila fiorini il mese per qualche tempo, se ben si è mostrata
difficoltà in ogni modo non hanno levata alla Maestà sua tutta la
speranza. Il signor conte Gio. Casimiro di Levenstein con altri cavalieri se n’è partito
per andar a trovar Mansfelt, et ha havuto ordine da questa Maestà di
tenerlo in buona speranza.
A questo proposito mi disse il conte di Solms il mio Re ha bisogno dell’assistenz[a]
della serenissima Republica, et replicando il concetto altre volte detto, che
se potesse haver sua Maestà l’aiuto, che si dava a Savoia sarebbe un
gran bene per lei, qui andò gettando concetti dell’obligo che haveva
la Maestà sua alla serenissima Republica, iscuse di non haver veramente potuto tener
con lei quella buona corrispondenza, che se li conveniva per esser stata
in viaggi, et in continue perplessità, mi communicò, che haveva
deliberato, di richiamar quello, ch’era costì a suo nome non li
parendo soggetto proprio, et degno a sufficienza; ma che pensava
a mandar qualche altro; et in somma in tutto volse mostrar con
me segno, et testimonio di gran confidenza. Io con termine generali,
et dimostrativi di maniera cortese me la passi con
complimenti.
Si scuopre nel Re una buona volontà di abbracciar la fortuna, che
gli fa innanti mediante i progressi del principe Gabor, del marchese
di Iegherdorf, et dello stesso Mansfelt. Et la Regina lo seconda
ma perde l’animo, non vedendosi atto a potersi mantenere. Dubita
di perder quello che aspetta dalla parte del Re inglese, sente
che Baviera si arma, et che presto doverà haver in campagne
30 mila fanti compresi li paesani. Et li viene presto innanti, che se
delassa la Bohemia, il Gabor la tenterà per lui, onde non sa risolversi.

--- page 260r---
Questo gran cancellier di Bohemia il baron Rupa vive impatiente perché
vorrebbe pur che sua Maestà si risolvesse, et a me ha detto haverla più, et
più volte solecitata al farlo; che l’haveva ricercata a dichiarirsi, se
voleva tenirsi ancora con Moravi, et con l’altre provincie incorporate
che lo segnasse di suo mano in una patente perché l’haverebbe portato seco
a fine di manetener quei popoli in fede; ma che non haveva detto né
sì né no. Ha questo che la stringe. Ha il Vice cancelliere, ha delli Austriaci
ha altri ancora, che per li loro interessi, o per esser sollevati, et rimessi
in Patria havendo seguitata la Maestà sua vorrebbono vederla alla testa
della sua armata. Ma li consiglieri d’Heidelbergh, et questi, che sono
appresso di lei la mantengono irresoluta; et in parlando a questo pro-
posito con il signor ambasciator d’Inghilterra mi disse bisogna accettando un partito,
che ruini l’altro. Si è posto nelle mani, et fidato nelli ufficii del
Re mio signore, et qui si tacque. Ha buona volontà questo Ministro
verso il Re palatino; ma la riserva dipende dall’obedienza
al patrone.
Le lettere di Dighbi a questa Maestà portano in sostanza, che haveva
trovate qualche difficoltà nell’animo dell’Imperatore; ma che
sperava di superarle, che haveva tirato dalla bocca della Maestà sua cesarea
che non haveva disposto dell’elettorato né impegnata la sua parola et che si compiaceva dell’
intramessa della maestà d’Inghilterra; ma che questo negotio non poteva espedirlo
senza l’avviso de’ principi elettori, et di quelli, che li havevano
fatta assistenza, che ciò si darebbe fatto a Ratisbona in quella Dieta.
Che si era doluta sua Maestà cesarea dell’operationi di Iegherdorf, et di
Mansfelt, che si doveva in questo mentre dal re di Bohemia fa
deponer l’armi, et retirar ogn’atto d’hostilità. Et il signor principe
Mauritio, che mi communicò questo tanto mi aggiunse, che parlava 
--- page 260v---
 esso Dighbi con concetti tali, che pareva che consigliasse questa Maestà a disar-
marsi; aggiungendomi sua Eccellenza in confidenza
io havevo ben preveduto da precedenti lettere
che vi sarebbono stati di questi tirri sì per la
qualità dell’huomo che negotia come per il fatto
stesso onde ho consigliato il re di Bohemia a
prevenir gli ufficii in Inghilterra con scriver
a quella Maestà che non credeva di poter
disarmarsi per andar a rischio di perder
poi a fatto tutto, né di poter acordar senza
comunicar prima con quei prencipi et con
altri che havevano seguitata la sua for-
tuna, che portando
l’ufficio
come si doveva non poteva, che giovar a’ suoi interessi perché così
haverebbe potuto avanzar anch’egli tempo
 disse che, sua Maestà l’haveva trovato buono, et era stato in risolutione
di scriver, et credeva, che l’havesse fatto. Et aggiunse l’Imperatore vuol
tre cose, che disarmi, cedi le pretensioni, et dimandi perdono. Poi
doverà star alla misericordia. Et continuò egli sarà ben pazzo
se si accommoda senza non esser sicuro, et senza non haver ciò che
le ho detto. Il signor principe Mauritio parla poco, et si mescola manco
che può di quello negotio; ma all’occasione la dice come la sente.
In questo consiste al presente tutto l’affare di questa Maestà combatuta
da instanze, da interessi particolari dal timor di offender il re della Gran Bertagna, dalla gratitudine, et dall’obbligo, che tiene
a quelli, che l’hanno portata, et seguitata nella buona, et nella mala fortuna.
Quei Grisoni delli quali scrissi precedentemente si trovano ancor qui hanno 
--- page 263r---
 parlato a sua Eccellenza et col mezo di lei, aiutati anco dal signor Arsen hanno havuti
tre deputati per sentir le loro instanze. Hanno ricercata una promessa
di assistenza
quando potessero introdursi in Valtellina
facendosi forti di poter pigliare il passo
di Bormio havendo sicurezza che buona
parte di quei popoli si rivolterebbono, et
haverebbono l’assistenza di alcuni communi
et ricercano
 lettera per le tre legha di essortatione a mantenersi
per la libertà, et similmente che sue Eccellenze scrivessero alli signori svizzeri di non
abandonarli. Li signori Stati hanno commesso doi dell’assemblea
che sono stati a me per communicarmi questo tanto il che fecero con
mostrar l’impossibilità loro stanti le spese, che havevano
cominciato della guerra et pregavano vostra Serenità poiché si trattava
di tanto interesse di lei ad aiutarli ne ricercavano
che l’intrattenimento di tre mille fanti per
tre mesi soli che li detti Grisoni si offerivano
et dava loro l’animo de metter in piedi
tra quelli che si sollevarebbono in Bormio, et
alcuni de’ buoni communi della Patria aqui-
star de novo quel passo et ridur le cose nel
stato di prima tanto
 havevano
li medesimi Grisoni detto a me ancora per avanti. Io con li precedenti
avvisi, et con quello, che ultimamente mi sono capitati con le sue
de’ 31 del passato procurai, che detti deputati capissero il
bisogno, che haveva vostra Serenità per sé stessa; ma che sapevo bene
che da molto tempo in non qua non restava ella di spender
mantener regimento Svizzeri
doppo haver essi fatte altre iscuse dell’impossibilità ne’ presenti 
--- page 263v---
 tempi di queste Provincie mi aggiunsero che se vostra Serenità havesse trovato
buono per li suoi rispetti
si sarebbono potuti dar li danari sottomano o ben alli Stati,
o esborsarli, come se fossero dei Stati, in Venetia o dove
le paresse purché si facesse il servitio a quella povera gente. Io mostrai
non adherir a questo partito; ma ben promisi di scriver.
Mando alla Serenità vostra qui aggiunta una lettera del vecchio conte Gio. di Nassau
padre del conte Gio. Ernesto toccante quei 7200 fiorini non ribatuti, et
copia insieme traslata della lettera, che mi ha scritto, nella quale
vedrà come desideri, che vostra Serenità non pensi più a questo, et mette
in contro a memoria le sue pretensioni delle quali ne mandai copia
l’anno passato alla Serenità vostra a’ 4 d’agosto nelle mie terze di quel
giorno. Ella commanderà quello si compiacerà in questo proposito.
All’ordinario si deve ridur a’ 6 del venturo l’assemblea d’Holanda in
quest’Haya. Se non prima allhora si tratterà l’ispeditione delli commissa-
rii per andar in Inghilterra, et l’ispeditione dell’ambasciata per Venetia portata
fin là per quanto ho penetrato rispetto al doversi nominar anco in un
medesimo tempo ambasciator per Francia in luoco di Langarach, la persona
del quale Francesi non vorrebbono, che fusse rimessa da quella
corte, et n’hanno fatto ufficii, ma gl’interessati si promettono
spuntar nelle loro pratiche, che non cessano del continuo. Gratie etc.
Dall’Haya li 23 agosto 1621
di vostra Serenità
humilissimo, et devotissimo servitore
Christofforo Suriano

--- page 268r---


--- page 268v---
Al serenissimo principe di Venetia
2da
n° 326 comincia 325

--- page 261r---


--- page 261v---


--- page 262r---


--- page 262v---


--- page 264r---
In lettere 2de del secretario Suriano dall’Haya de’ 23 agosto 1621 lettere n° 326
Translatione della lettera del conte Gio. di Nassau il vecchio da Sighen a’ 22 luglio 1621
Signore
la vostra ultima scritta dall’Haya a’ 10 di questo mese mi fu ben ricapitata
questi giorni passati, dalla quale io intendo, che ’’l fu mio figliolo conte
Gio. Ernesto di Nassau deve haver ricevuti qualche denari sopra il
soldo delle sue truppe, che non sono stati ribatuti o discon-
tati a Venetia, et che la serenissima Republica pretende di doverli haver rim-
borsati da me. Il che mi riesce strano, mentre per ancor a quest’
hora, et doppo tanto tempo della sua morte tali, et altre diffi-
coltà si trovano, massime havendo sempre tenuto, come anco li
servitori del detto mio figliolo mi hanno riportati li conti; et in
oltre fatto raporto, che ’l tutto è stato molto ben liquidato a Venetia,
et che non restava alcuna difficoltà, né error di conto, se non, che
al contrario ancor si haveva qualche giusta pretensione a favor mio di
qualche 3 mila scudi toccanti le spese straordinarie fatte in Tessel per il sollievo
delle genti dentro alcuni piccioli vasselli rispetto alla grande, et lunga
malatia, et contrarietà de’ tempi. Poiché dunque io feci solecitar a
Venetia questa pretensione, et parimente li signori Stati scrissero lettere
favorabili in questo proposito, et rimonstrato tutto a pieno, che
questa dimanda era giusta, et più che ragionevole; anzi quando
anco si volesse dimandar qualche cosa che fosse stata scordata,
et che detto mio figliolo havesse ricevuto di più (il che però io non posso
sapere) io spero, che sua Serenità non la procaccierà così forte, ma consi-
dererà all’incontro la mia dimanda, la quale si fonda in ogni equità
et così rilascierà l’uno per l’altro. Il che vi prego di voler colla
vostra destrezza diriger in modo, che ’l tutto si facci con buona
maniera, et contento, perché sentirei ben dispiacere di disobligar la
detta sua Serenità et più tosto procurerò di esserle, et restarle servitor
affetionatissimo affine che havesse soggetto di tanto più haver per raccommandati 
--- page 264v---
 li miei, et avanzarli nel suo servitio, quando fusse il bisogno.
Io spero, che la Signoria non vorrà per l’amunitioni, et altre spese, fatte nel reggimento
all’armata ribatterle sopra la persona del Colonello anzi più tosto al
detto reggimento medesimo, come in tutto ’l mondo è la maniera della guerra
et che più è, che appresso la morte del detto fu mio figliolo il suo
reggimento è ancor restato lungo tempo in servitio, et stato reso
ad un altro Colonello, dal quale tali, et altre spese doverebbono esser
state ricercate, et discontate nel loro soldo. Et signore per mettervi a
memoria meglio le mie pretensioni io vi invio copia d’una lettera
scrittavi per l’innanti, come anco potrei mandarvi se ci fosse
bisogno una copia della lettera scritta dalli signori Stati Generali, et
parimente della richiesta presentata a Venetia tutto sopra questo soggetto.
L’ultima risposta, o risolutione che fu ottenuta appresso della serenissima Republica sopra
questo fu, che a voi sarebbe stato scritto per haver piena infor-
matione di tutto, et che doppo si sarebbe avvisato di darmi con-
tento; anzi signore io tengo, et non dubito altrimenti che quando
detta sua Serenità sarà ben informata, che allhora ella si contenterà
tanto maggiormente; come a tal fine io ho scritto un picciol moto a
sua Serenità, et mi rimetto sopra questa lettera, che a voi scrivo; come anco
aggiungo la copia di quella. Onde vi piacerà di adrizzarle
colle vostre. Se così trovate buono. Signore se in qualche cosa io
vi posso servire lo farò volontieri; et sopra tutto resto servitore
della serenissima Republica. Il che facendo io vi raccomando a Dio, et vi sono
Signore
ben affettionato amico
Jean conte di Nassau

--- page 267r---


--- page 267v---
2
Lettera del vecchio conte Gio. di Nassau
nelle 2de n° 326

--- page 265r---
In lettere 2de del secretario Suriano dall’Haya de’ 23 agosto 1621 de n° 326
Translato della lettera del conte di Mansfelt scritta al re di Bohemia
dal campo de Weidhausen a’ 23 luglio 1621
Sire
io ho preveduto, et predetto li disegni degl’inimici, et hora si vede dagl’effetti
che noi habbiamo fatto benissimo a fortificarsi il meglio, che ci è stato possibile
che se noi havessimo havuto il modo di farlo ancor di vantaggio non
sarebbe stato se non bene. Perché è molto meglio haver molti operarii
tutti in una volta, che con poco lasciar la stagione, et l’occasioni, et
poi gl’inimici si troverebbono de già molto ben in pena, come
vostra Maestà lo conoscerà assai per lo stato delli affari di qua che è tale.
Et è che vedendo il poco conto, che gl’inimici facevano di quello che
a nome di vostra Maestà io loro havevo scritto a causa de Tabor, Wettingau
et Reingenberg, et che al contrario si fortificavano di giorno
in giorno nelle frontiere del Palatinato con minaccie di pericolosa
consequenza, io mi sono venuto logiar con tutta l’armata a Weidhausen
et all’intorno, tanto per impedir una surpresa, che per causar con tal
mezo qualche diversione in favor di quelli di Tabor. Durante il
mio sogiorno fui avvertito di diversi disegni, che facevano sopra
questo Paese, et sopra l’armata di vostra Maestà, a che sendosi aggiunti
intollerabili eccessi, finalmente sendo avvertito non solamente per le mie
spie; ma anco dai prigionieri, et altri, che già marchiavano per
unirsi, et venir a darmi la carica venerdì 16 di questo mese fui
forzato di risolvermi a prevenirli (come feci) caricandoli doi giorni
innanti cioè a Esseldorff dove io disfeci tre cornette di cavallaria
et 200 moschettieri, havendo guadagnato il principal stentardo
della detta cavallaria che mando alla Maestà vostra. Et a Santa Catterina
dove erano 3 milla fanti tutte genti commandate che parimente le cacciai, et disfeci
essi però non lasciorono per questo di marchiar verso di noi con tutte le
loro forze con intentione di farci forza, et impatronirsi di tutto
il Paese, come di già del tutto apertamente ne facevano trionfo; onde 
--- page 265v---
 sendo arrivati presso di noi, venerdì giorno sudetto la scaramuccia cominciò
la mattina, et continuò fino alla sera, et fecero tutto lo sforzo a lor
possibile per opprimerci, et noi per sostenerli principalmente dalla parte sinistra
verso un picciolo ridotto, che ’l signor conte di Solms haveva altre volte fatto fare.
In fine doppo una lunga contestatione di tutto quel giorno furono astretti
ritirarsi con lor vergogna havendo lasciati doi colonelli, qualche
capitani, molti officiali, et più di mille soldati morti sopra la piazza
con un gran numero di prigionieri, senza che ci habbino disfatti
se non pochi dei nostri. Da che hebbero una tal aprehensione, che
doppo gran numero dei loro si sono messi in fuga, et è cosa sicurissima
che se noi havessimo seguitata la nostra punta gl’haverissimo ben
fatto del male. Ma la consideratione che essi erano più forti
di cavallaria di noi, ci ha altrimenti ritenuti per questa volta.
Doppo si sono tenuti quieti sopra il monte Rabenkopff, dove
si retrinciano. Hora non è il profitto di vostra Maestà meno delli suoi Stati
che noi si tratteniamo lungo tempo qui, come meno egli è
possibile. Per tanto è necessario di sortir, et entrar in Bohemia
per fargli portar quella carica di che ci minacciano; et è
sicurissimo, che incontinente che noi entraremo in Bohemia
tutto il Paese, che è intieramente commosso per le crudeltà della casa
d’Austria si solleverà a nostro favore, come da tutte le parti ci prega
a mani gionte di venire. Ma poiché gl’inimici solicitano molto
il soccorso di Sassonia, et che ’l duca di Baviera minaccia di far il suo
sforzo, necessariamente bisogna esser più forte per farli resistenza
principalmente di cavallaria. Io supplico di nuovo la Maestà vostra che si
compiaccia far in modo che ’l signor duca di Bransvich possi venir
di qua con li suoi mille cavalli, come anco le due compagnie de Criff 
--- page 266r---
 quelle di Ners, et di Rynet. Et quanto al denaro, che vostra Maestà si è
compiacciuta ordinar per noi,
ancorché alla verità questo sia poca cosa
tuttavia per tener in ordine un affare di tal importanza, bisognarà
proveder ancora più avanti, principalmente in doi punti. L’uno
che piaccia alla Maestà vostra ordinar un pagatore tale che ella troverà
buono, il quale habbi a ricever li denari, et sbursarli nelle spetie,
che gli saranno stati dati, et a tale ch’io gli ordinerò, assicurando
la Maestà vostra ch’io li tenirò la mano in tal maniera, che con saputa
mia non sarà esborsata alcuna cosa mal a proposito, come li conti
ne faranno fede, dalli quali vostra Maestà vedrà quello, che n’è; l’altra
che oltre li 150 milla fiorini piaccia alla Maestà vostra far in modo che noi potiamo
haver per mese 50 milla fiorini d’Alemagna, ciò che et qualche poco che
si potrebbe tirar d’Inghilterra io farei stato d’intartener la guerra
per tutta questa estate. Sendo questo affare di gran consequenza
per il publico, et nel quale dipende la salute della Corona, et tutto
lo Stato della Maestà vostra ho trovato buono di mandarle espresso il
capitan Genes apportator di queste per rappresentarle in voce tutto ciò
ch’è intentione mia, et solecitar una risolutione di questo affare.
Supplicando humilmente la Maestà vostra di prestarli fede sopra quello, che
le dirà per parte mia, et creder, che dal canto mio non mancarò
a cosa che sia per l’avanzamento del bene delli sudetti suoi Stati et
sono
Sire
di vostra Maestà
humilissimo fidelissimo, et obedientissimo servitore
Ernesto conte di Mansfelt

--- page 266v---
1
Lettera del conte di Mansfelt al re
di Bohemia
nelle 2de n° 326
