
--- page 194r---
Prima
n° 313 fin 314
Serenissimo Principe
la sera doppo l’ispeditione dell’ultime lettere mie n° 310 fin 312 qui
aggiunte in replica rivenne di Brabant la Serclas senza la
sottoscrittione del serenissimo Alberto, et senza altra maggior sicurezza di
quella, che precedentemente haveva portata.
Fu a veder il signor
principe Mauritio, et gli presentò un picciolo biglietto il contenuto
del quale non era che semplicemente quello che per avanti. Che
se li signori Stati vogliono entrar in conferenza, mandino lor
commissarii a Lieges, o altra terra neutrale, che anco sua Altezza
n’haverebbe mandati. Ha poi riferto di bocca essersi detto,
che non poteva trattarsi altrimenti perché per venir a qualche
particolare della prorogatione della tregua simile alla passata
o altrimenti non era possibile senza prima conferir insieme
il che parono del tutto risoluti questi signori a non fare se non
hanno sicurezza in mano, che si tratterà sul medesimo piedi.
Di più ha portato quello, che al presente si publica tra li ministri
del serenissimo Arciduca, che mentre si pensava dar pace universale
a questi paesi, et unirli in un sol corpo fu parlato di sovranità,
ma che dovendosi trattar di semplice tregua non sarebbe stato
necessario toccar quel punto. Di tutto ciò mi diede parte il
signor principe Mauritio sendomi seco rincontrato, aggiungendomi
che vedeva bene, che Spagnuoli havevano volontà (se potevano)
d’ingannare, et con quest’ultima publicatione metter in disunione
le provincie, che bisognava prepararsi da dovero alla guerra
et che già le cose di qua erano si ben disposte, che all’uscir
dell’inimico potevano anco li signori Stati far sentir le sue genti
in campagna. La medesima dama a me anco ha detto quasi
le medesime cose suggiungendomi, che non vedeva, che vi fosse 
--- page 194v---
 altra speranza, tutti vogliono haver la sua riputatione, et io (soggiunse)
haverò fatto i passi indarno: altro m’ha affermato che al biglietto
non si darà risposta, anzi che sua Eccellenza habbi detto alla medesima
Dama, che non sapeva come poter conferir alli signori Stati il conte-
nuto di quanto haveva portato poiché era tutto contrario alla
loro ferma intentione. Tutto questo nonostante in Brusseles,
et nella piazza d’Anversa si giovano scomesse, che sarà la
quiete o con tregua, o con pace, et da questa parte quelli
che l’hanno sempre desiderata non si sano levar dalla sua
prima impressione. Avvisi ci sono qui che a’ dieci del
presente il marchese Spinola habbi a uscir in campagna,
et viene riportato con cinquanta milla fanti, et otto milla
cavalli. Dal signor principe Mauritio si crede ben qualche cosa meno
tuttavia confessa esser Spagnuoli molto più forti dei signori Stati
et che si haverà a far assai, ma mostra coraggio, et sta
lesto per uscir alle prime mosse, che sentirà del Marchese
le piazze frontiere tutte sono ben ad ordine, persone espresse
sono state mandate alla revisione delle piazze per rimediar ai
mancamenti, a’ 27 del passato le genti levate nel Palatinato
dovevano esser a Brem; si è havuto avviso, che d’un
reggimento d’infanteria, che ’l duca di Bransuich s’è finalmente
risoluto di licentiare il commissario inviato per far levata era
solecito al farla, come anco di qualche numero, che ’l re di
Danimarca pur licentiava, onde in breve tempo si sperava
haver anco tutte quell’armi unite insieme in questi paesi.
Dell’uscita del marchese Spinola, che dovesse esser ai dieci non
era a Brusseles per quello me ne scrive il Pasini ancor ferma 
--- page 195r---
 certezza: tuttavia verso Mastricht erano stati inviati alcuni pezzi
d’artiglieria, et si faceva gran preparamenti di monitioni.
Sua Eccellenza uscendo in campagna condurrà seco alcuni pezzi
di canone, che possono con facilità esser maneggiati da una
sola persona, et condotti dove si vuole con altrettanta facilità
è inventione nuova, et mi disse sua Eccellenza, che n’haverebbe fatta
sentir la prova alle genti del Marchese, che si sarebbono accorte,
che da questa parte non si vuol parlar se non altro. Si promette
di far del danno assai prima, che si avegga dell’artificio, che
poteva esser, che in spatio di tempo havesse potuto imparare,
et allhora poi (disse sorridendo) in luoco di moschetti si batteremo
a colpo di canone. In tanto va seguendo qualche picciolo
incontro dalla parte di terra hor da una hor dall’altra parte,
ma non è cosa di gran momento. Ognuno sta sospeso, et pensa
ognuno a casi suoi. Et da tutte le provincie si va procurando
di trovar inventioni per tirar denari a fine di esserne provisti
a sufficienza per il bisogno, et così evitar li disordini, che bene
spesso sogliono succeder per il mancamento. Qualche poco disturbo
succede al presente in Frisia havendo in quella Provincia alcuni
contadini negato di dar anco l’ordinarie contributioni, onde
dalli Stati della medesima Provincia alquanti sono stati fatti
metter prigioni, et havutone li signori Stati, et l’Eccellenza sua l’avviso incon-
tinente è stato ispedito a quella volta il signor conte Gio. Ernesto
Casimiro governator di quella Provincia per accorrer coll’auttorità
et colla destrezza al rimediar al disordine, che potesse provenir
da questo motivo, et si sperava che tutto dovesse esser assopito
come lo sperano anco qua. Il Landttach in Frisia è ridotto 
--- page 195v---
 per proveder a molte cose necessarie. Sono corse voci in questi
ultimi giorni assai male contro il signor principe Mauritio, et parti-
colarmente dalla parte di Zelanda querelandosi, che non usciva
in campagna, che non doveva aspettar finché l’inimico uscisse
perché haverebbe fatto finta del farlo, et si sarebbe trattenuto
per far consumar nelle spese il Paese, che sua Eccellenza se ne vuol pigliar
troppo et cose simili proferite dallo essersi riscaldati nelle repre-
saglie fatte de’ vasselli spagnuoli, et forse tal volta dal vino.
Non vi è apparenza, che questi signori pensino essi ad attaccar per terra
ma solo di osservar quello che farà l’inimico, star su la difesa
et far il suo profitto se se* la vedranno buona; ma viene
creduto da molti, che Spagnoli assicurandosi, che li signori Stati sendo
men forti di loro non ardiranno di attentar così facilmente alcuna
impresa faranno doi corpi d’essercito uno in Fiandra, et
l’altro verso l’Isel per divider così le minori forze di queste
Provincie, et con il resto passar in Alemagna ad unirsi colle
genti, che sono nel Palatinato, et impossessarsene affatto. Qual
fondamento habbi questa credenza non si vede; ma non potrà
tardar lungamente il sentirsi l’effetto di qualche risolutione
dalla parte de’ Spagnuoli mentre in loro mani è l’arbitrio della
guerra, et della pace, et mentre non vi sia qualche altro secreto
trattato di tregua, che si tenga celato, che però non se ne ha
sentore che lo facci totalmente sospettare. Spagnuoli havevano
trovati denari per contentar in qualche parte la soldatesca
et questa è una dlle più principali cause, che li faceva star
cuppi, et retirati. Vi si aggiungono le cose dell’Imperatore
non ancor accommodate, che lor dà non poco fastidio, et 
--- page 196r---
 vorrebbono bene esser liberi da quel pensiero.
Rivenne ultimamente da Heidelbergh il mastro di stalla di questo Re, che ha
riportato trovarsi le cose di là in assai buon stato; et che li soldati, et li
popoli nel Basso Palatinato si conservano con buon corraggio, che se havessero
la permissione, et denari per mantenersi (ch’è quello ch’importa) si pro-
metterebbono far qualche cosa di buono.
Ci è avviso, che a’ 24 del passato fosse arrivato a Franchendal il baron
Digbs ove dovevano abboccarsi seco li consiglieri d’Heidelbergh, et forse
quel Duca governatore per esser ben instrutto di tutte le cose, et proseguir il
suo camino alla corte dell’Imperatore in tanto doveva tanto nell’Alto,
che nel Basso Palatinato restar in sospeso tutte le cose, tale essendo
il desiderio del re della Gran Bertagna, et con lui si regola la volontà
anco di questa Maestà; se ben mi disse il signor ambasciator Carleton, che
temeva, che Mansfelt non havesse potuto star saldo per non haver
denari da niuna parte; ben credeva, che l’avviso, che gli arriverà
et forse sarà arrivato a quest’hora delli 110 mila fiorini concessi dalli
signori Stati ad imprestido potrebbe trattener più la soldatesca, che ’l
medesimo conte di Mansfelt. Il Calandrini è arrivato qui questa
mattina per far il cambio, et immediate saranno esborsati per
via di Norimbergh, havendosi stimato questa per la più sicura
stradda. Non continuano più da questa parte li cinquanta
milla fiorini, che si pagavano al re di Bohemia, che con quelli che
si davano alli principi dell’Unione si sono retirati a pro di
questi signori; onde si sono salvati da 100 mila fiorini di spese per mese.
Né manco Danimarca ha mandati denari a Mansfelt, il che
aggiungo riverentemente alla Serenità vostra per quello mi par haver presentito 
--- page 196v---
 esser stato scritto da qualche mercante in quella piazza.
Non ostanti l’instanze, che farà a nome del re d’Inghilterra il suo ambasciatore
a Cesare della pronta restitutione del Palatinato si crede che la Maestà sua
andarà pigliando tempo, et dalli medesimi di questo Re si tiene ferma
opinione non così facilmente sua Maestà cesarea sia per condescender a restitutione
ma che starà salda nel voler commissioni straordinarie, et massime
havendo l’armi vittoriose in mano, temendo, che già si sarà anco
reso a sua devotione Tabor che si ha avviso esser assediato, et
il restan[t]e della Bohemia, che sin qui ha tenuto buono, et che
vorrà andar purgando d’ogn’intorno gl’humori in Alemagna
in maniera tale, che non habbi più a temer di fastidioso rancontro.
Tengono molti per fermo, et lo crede certo anco il baron di Donà (che
visitai avanti hieri) che la prorogatione della convocatione elettorale
a Ratisbona sia espressamente fatta per protraher in lungo, et
col tempo guadagnar tutto quello, che vuole.
In discorso il detto Barone disse. Dio mio il re della Gran Bertagna
et la serenissima Republica potevano far molto per il mio patrone. Ogni poco
d’assistenza di sua Serenità haverebbe fatto assai. Io risposi, che si era
ben conosciuto, che vostra Serenità haveva fatto assai con vietar il passo,
et per mar, et per terra a’ Spagnuoli, et che a tal effetto era stata
necessitata a far spese gravissime particolarmente in mare. È vero rispose
l’effetto fu buono per quella parte, et per allhora; ma Spagnuoli
hanno saputo trovar altro camino per travagliar la Bohemia, et
il mio Re, né mai il marchese Spinola s’è mosso ad entrar
nel Palatinato se non doppo trovato l’altro passo, et sua Serenità
s’è maggiormente inimicata, senza frutto la casa d’Austria, che se havesse 
--- page 197r---
 almeno data qualche assistenza di denari, le cose sarebbono passate
altrimenti. Io procurai di far constar al detto barone, che vostra Serenità
dal canto suo haveva fatta tanta dimostratione della sua ottima
volontà, che haveva supplito abondantemente a più di quello, che
qualche altri havevano mostrato di voler fare. Il barone mutò
parlare, et entrò nelle forze di Bethelem Gabor, nella uscita
che si avvisava del Turco armato da Constantinopoli, delle
speranze, che teneva Gabor di quell’assistenza; et all’incontro del
timor di danno, che si potesse finalmente ricever da armi sì potenti,
et inimiche al nome christiano delle quali non si doveva fidare. Gratie etc.
Dall’Haya li 5 luglio 1621
di vostra Serenità
humilissimo, et devotissimo servitore
Christofforo Suriano

--- page 197v---
Al serenissimo principe di Venetia
prima
n° 313 fin 314

