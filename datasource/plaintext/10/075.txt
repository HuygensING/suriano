
--- page 372r---
Le lettere che dan conto
della mossa de’ Grisoni
a Bormio in mut[…]a
et altri che dell’affar
del capitan Zegnol
de’ 22 in lettere prima ricevute
Lettere con le risposte con le contributioni
sono lettere prima ricevute de’ 29
n° 348 sola
Serenissimo Principe
mentre speravo la passata settimana, che ’l dispaccio de’ 22 ottobre mi
dovesse pur pervenire fui avvisato, che ’l Postiglione, che veniva
d’Augusta con esso, et con l’altre lettere de’ particolari prima che
di arrivar a Rehinausen nel Basso Palatinato era stato preso,
amazzato, et levate le lettere da un soldato a cavallo della
compagnia del capitan Megan di questi paesi, che poi haveva
dissipate, et abbruggiate; ma poi il signor general Veer l’ha fatto
impiccare. A questo inconveniente è successo il secondo,
poiché anco l’altro, che doveva portar le lettere de’ 29 pur
del passato è stato assassinato: di maniera che mi trovo senza
lettere di vostra Serenità, et senza alcun lume per sapermi condur a ben
servirla. Poiché questi dalla medesima parte di Alemagna
hanno havuto l’incontro temo di qualche altro che Dio
non lo vogli. Non so quello, che possino haver di disturbo
le lettere ch’io ispedisco, le raccomando a Calandrini, et voglio
sperar, che camineranno bene.
Hoggi otto scrissi tre lettere, delle quali mando qui aggiunta la repli-
cata dal n° 345 fin 347. Doppo l’haver queste Maestà inteso
il seguito nel Palatinato dell’essersi levato l’assedio di Fran-
chendal quell’avviso, ch’era incerto del muoversi dell’
armi bavaresi a seguitar Mansfelt s’è verificato, sendo
stato scritto, che monsieur Tilli con doi milla cavalli, et
qualche buon numero d’infanteria era partito dall’
armata del duca di Baviera, et vengono assicurate sue Maestà
che ’l fine di lui era di condursi in luoco avantaggioso per
impedir l’ingresso nel Palatinato alle genti levate a
Amburgh, Brem, et in quei quartieri, et similmente la Cavalleria del 
--- page 372v---
 giovane duca di Bransuich; risentono questo avviso, con tutto ciò
non lo temono tanto, che non sperino, che non siano per haver incontro
di momento.
Spagnuoli nel retirarsi da Franchendal volsero passar per Worms; ma
quei cittadini non glielo permessero, et chiusero le porte della città,
che a Mansfelt furono aperto passando liberamente alle sue genti.
Dicono per certo, che habbi tentato di attaccar Stein; ma non habbi
potuto far cosa buona; anzi habbi perso più di cento de’ suoi.
Quello, che da mo innanti possi più fare don Gonzal di Cordova
non si sa, caminando la stagione al verno.
Questo signor ambasciator d’Inghilterra dice assolutamente che ’l Re suo signore sia per mandar
buona summa di denari in Palatinato, et parla di trecentomilla fio-
rini. Havevano questi principi l’avviso di qualche cosa, et
mentre sia vero questo si promettono, che habbino a seguitar
anco maggiori summe; onde con quelle, et con quanto potranno
dar questi signori fanno stato, che facilmente potranno mantenersi
senza travaglio le truppe nel Basso Palatinato; sperando insieme
che al suo essempio il re di Danimarca sia per far anc’egli
la parte sua. Et dai discorsi del signor Ambasciator inglese ho cavato
che questo Re ben scuro di quello si possi prometter, et che
l’armi siano per conservarsi, et Spagnoli non faccino maggiori
progressi, si condurrà con buon sforzo verso quella parte
per assister presentialmente alle cose sue.
Qualche voce era corsa, che presto dovesse esser qui il signor principe
Mauritio; ma al contrario si è inteso, che non si tosto sia per tor-
narsene poiché il marchese Spinola si tiene ancor a Burich
et haveva mandati qualche doi milla fanti a Crenenbergh 
--- page 373r---
 poco discosto, et altri haveva fatti alloggiar altrove.
Lo febri ardenti continuano in una gran parte della sua armata, et
principalmente nei Lorenesi morendone gran quantità non restando
il reggimento di tre milla, et più fanti al presente più che ottocento
in novecento alcuni se ne sono fuggiti; ma per la maggior parte
morti.
Colla fugga qualcheduni si sono retirati dalla parte dei signori Stati, et la
malatia venuta in doi vasselli ripieni di soldati, che per man-
camento di case in terra alloggiavano sopra l’acqua, tengono che
sia nata dal comercio; onde sua Eccellenza come provida ha fatto
calar il Rheno alle dette barche, et condur in luoco
aperto per curarsi, et evitar il pericolo dell’infettione.
Nel forte nominato Papemas fabricato tra Colonia, et Bona sopra
il Rheno l’anno passato per ordine di questi signori morono quei
soldati da peste formata.
A Eltem sua Eccellenza ha fatti andar li Scocesi, et Frisoni, a Emerich Rees,
et contorni, et nelle barche ancora alloggia il resto dell’
armata; et ella si tiene a Emerich.
Il conte Henrico Vandembergh stando sotto Giuliers ha per tre trom-
betti fatto intimar al Governator di quella piazza di rendersi, et
consignargliela, et egli li ha fatto dire, che sendo la materia
di momento, et degna di consultatione per un altr’anno
li haverebbe data la risposta. Il male è che non può ricever
soccorso, né assistenza, né vettovaglie, senza un gran sforzo
di convoi, di maniera che si dubita, che in fine habbi a
cedere; se ben sarà tarda.
Di Fiandra è ritornato quello, che vi fu inviato d’ordine 
--- page 373v---
 dei signori Stati per far il forte sopra l’isola di Cassant riporta che don
Inigo haveva fatti tre ridotti, et era dietro al quarto, et rispetto
all’escrescenza delle acque si era ritirato una mezhora
dal posto preso; ma che le fabriche continuavano, come
anco l’escavatione del canale da Bruges fin dove egli si
tiene, havendo fatti passar quattro pontoni, oltre alcune
barche, che prima vi haveva fatte venire. Il detto canale
viene da Bruges fino a Hasegras come per un arco, che
haverà argine da parte, et d’altra, che servirà come di
trincera; et è per cinger quella parte, et levar quelle com-
modità; che di là hanno cavate sin qui questi signori.
Il medesimo Deputato ha riportato a sue Eccellenze l’accordo fatto con operarii
per la fabrica del forte. Sarà di 164 verghe di circuito, et
si pagarà per piede da 108 et 110 fin alli 118 fiorini, et
haverà quattro beloardi. Hanno li signori Stati confirmato
quanto il sudetto ha stabilito le lettere sono andate, et
già devono li operarii attender alla construttione si farà
sopra l’isola di Cassant, sopra la quale in tanto sono posti
doi milla fanti. Al presente tutto il Paese in quella
parte resta inondato.
Dall’armata sono rivenuti hieri li ambascaitori che devono passar in
Inghilterra, si crede, che in dieci, o dodici giorni si ispediranno
per passar alla loro legatione. Speran di haver compito
in poco più di un mese alla loro commissione.
Parmi scoprire, che passeranno a quella volta con instruttione
di attender alla sodisfattione con contento di quella Maestà
sperandosi anco da questa parte, ch’ella non vorrà, che il ragionevole.

--- page 374r---
Ultimamente le navi di questi signori hanno condotti a Roterdam un vassello
inglese, che di Spagna veniva dritto a Doncherchen. Ancor non
sento, che ’l signor ambasciator Carleton ne facci querela: tuttavia non
può stare; et egli a quello ho presentito si tiene quieto
finché habbi commissione dalla corte, o reclamo dalli interessati.
Anco questo potrebbe esser aggiunta di disgusto.
È cosa qui voce, et viene d’Amsterdam, et d’altrove ancora, che
alquanti vasselli inglesi al n° di trenta, et più carichi con
pesci, et quattro altri grandi pur inglesi siano stati presi da
corsari. Il che mette in terror quella piazza né sano li mercanti
risolversi a noleggiar per passar il distretto, et convenirlo far
con tanto pericolo.
In Zelanda sono passati alcuni deputati da mercanti di Amster-
dam interessati particolarmente nel trafico dei sali nelle Indie Occiden-
tali, che non vorrebbono volontieri, che quel negotio fosse
incorporato nella Compagnia di dette Indie, la quale non si sa
ancor se questo mese resterà serrata. Ma haveranno
delle difficoltà, et vi sarà del da dire dall’una, et
dall’altra parte attenderò a quello seguirà per darne
riverente conto a vostra Serenità.
Del concetto passato tra li deputati di Danimarca, et di questi
signori di Unione con Inghilterra ho cavato esser vero, et che si sia
anco fatta mentione della Serenità vostra. La cosa però era stata
proposta per via di discorso; con tutto ciò havendola li
ambasciatori dei signori Stati presa come espressamente detta coll’
assenso del Re per dar materia di farvi reflesso l’hanno
riferta. Et uno di essi ambasciatori m’ha detto, che trattandosi 
--- page 374v---
 di vostra Serenità si era detto, che sarebbe stato prima necessario di veder di
unire Danimarca, Inghilterra, et questi stati, et poi si haverebbe
potuto includer anco la serenissima Republica quand’ella havesse
voluto entrarvi. Se sentirò altro non mancarò di osservar
bene quello, et come se ne tratti.
Rivenuto, come ho detto il signor Arsen dall’armata hieri procurai
per doi volte vederlo, et questa mattina anco; ma all’incontro
egli ha voluto venir ad honorar questa casa; et tra l’altre
m’ha detto, che ’l signor principe Mauritio restava molto mera-
vigliato della dilatione, che fraponeva vostra Serenità al mandar
il sussidio stabilito dall’aleanza. Intese l’incontro esso signor
Arsen delle lettere, et disse può esser che con quelle venisse
qualche cosa. Io risposi solo può esser. Et egli sog-
giunse in ogni modo io vivo certo, che la serenissima Republica
effettuerà quanto ha promesso. Et entrò in altro discorso
dimandandomi particolarmente delli affari de’ Grisoni; ma io non
havendo lettere non seppi, che poterli dire.
Quel Grisone si trova ancor qui solecitando di haver almeno
imprestido di trenta milla fiorini da questi signori, aspettando
anco le risposte di vostra Serenità, et mi ha hoggi fatto dire, che
haveva lettere, che Bormio era stato preso dai suoi con
gran mortalità però de’ Grisoni. Se sia vero non lo so
o se lo publichi per il suo vantaggio non posso manco
comprenderlo mentre non ho avviso per rincontro.
Questi ultimi giorni capitorono qui da trecento soldati
levati nei regni di sua maestà d’Inghilterra per Polonia fatti
tornar a dietro dal Zont, non havendo il re di

--- page 375r---
Danimarca voluti lasciar passare sotto pretesto, che
andassero contro il re di Svetia. Si sono contentati
li officiali che prendino servitio nelle compagnie per riem-
pir le piazze vacanti, non volendo li signori Stati caricarsi
di compagnie formate, et essi se ne sono ritornati alle
patrie loro. Gratie etc.
Dall’Haya li 15 novembre 1621
di vostra Serenità
humilissimo et devotissimo servitore
Christofforo Suriano

--- page 375v---
Al serenissimo principe di Venetia
n° 348 sola
