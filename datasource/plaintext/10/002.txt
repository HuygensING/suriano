
--- page 007r---
2da
n° 277 comincia 276
Serenissimo Principe
uno delli doi ambasciatori destinati ai principi dell’Unione
partì hieri per Nimeghen sua patria. L’altro partirà
fra doi o tre giorni sendosi assignati di trovarsi a
Deventer per lunedì prossimo. Passeranno a Kessel
per essortar il lantgravio di Assia a star unito con
gl’altri principi; et con li medesimi faranno ogni tentativo
perché continuino con unione a mantenersi per servitio
delle cose di Alemagna.
Fanno li medesimi principi levata di quattromilla fanti, et
qualche numero di cavallaria; ma poco fondamento
si fa della loro ferma sussistenza.
Qui s’aspetta d’intender che habbino ricevuto dall’Imperatore
il bando imperiale perché lo pubblichino contro il Re
palatino, et gl’altri adherenti; giudicandosi, che
non facendolo possino attender il medesimo contro di loro
a parte a* parte* per tentar di questa maniera una
formata disunione.
Si crede, che la dieta d’Helbrun se non è fornita sia
vicina a disciogliersi, et veniva scritto, che quivi si
trovava il conte di Mansfelt.
Il medesimo Conte (per quello sono avvisati li signori Stati) ha fatte
offerte grandi al Re palatino esshibendosi di far 
--- page 007v---
 seimilla fanti con sicurezza di dover haver diverse
contributioni nella Bohemia; ma ch’era necessario
per questi principii ch’egli fosse proveduto di 200 mila fio-
rini. Et par che habbi fatto passar qui lettere in
qualcheduni che per haver credito nel far le levate
vorrebbe, che li signori Stati si compiacessero, che si volesse
del loro nome, a che non si vede, che vi sia pensiero
di assentire.
Della riduttione, che in quello di Bransuich deve farsi tra
Danimarca, il medesimo duca di Bransuich, conte di
Oldemburgh, et altri, si parla, ma non si promette
effetto che voglia, mentre massime il re di
Danimarca non si dichiara quello che vogli fare per
servitio dell’Alemagna. Solo si riserva a dichia-
rirsi mentre haverà assistenza prima di favore
per il possesso della coadiutoria di Brem alla quale
incessantemente pensa per l’uno dei figlioli, et n’ha fatta
far nuova instanza alli signori Stati perché s’impieghino
ma sue Eccellenze non ne vogliono far altro sì per
evitar le gelosie, che potrebbono dar alla città
di Brem, et ad altre confederate, come per non
invigorir maggiormente le forze di quel Principe 
--- page 008r---
 che quando fosse anco col piedi di auttorità in Brem,
oltre il passo del Zont nel mar Baltico, et quello
che ha nella riviera dell’Helba, n’haverebbe anco
un altro in quella dell’Isel; cosa che per molti
rispetti non tornerebbe a conto né per queste
Provincie, et meno per alcune delle città ansiatiche
pur troppo guardate con mal occhio da quel Re.
Li doi ambasciatori del re d’Inghilterra che arrivorono qui la
passata settimana di Alemagna partirono venerdì
alla volta di quell’isola et perché a nome publico
furono visitati, et honorati con ogni possibil ma-
niera, ancorché non havessero lettere di credenza
stimorono non poter lasciar di far ufficio di complimento
nella publica assemblea; colla quale occasione come
in privato così in publico fu fato ufficio con essi
perché con affetto raccommandassero al Re gl’affari di
Alemagna, et gl’interessi di queste Provincie. Né
volsero partir senza venir ad honorar anco questa
casa della Serenità vostra.
Poche hore sono, c’ho ricevuto il dispaccio ordinario; ma
senza lettere di lei, le quali aspettano con desiderio per saper
la sua intentione per il visconte di Lormes, ch’ancor è qui. Gratie etc.
Dall’Haya li 2 marzo 1621
di vostra Serenità
humilissimo, et devotissimo servitore
Christofforo Suriano

--- page 008v---
Al serenissimo principe di Venetia
seconda
n° 277 comincia 276
