
--- page 368r---
3a
n° 347 comincia 345
Serenissimo Principe
quello, che entra nell’assemblea dei Stati Generali a nome delli
stati di Utrecht m’è venuto a trovare, et con efficace
instanza a pregarmi di commiserar la miseria di quattro
poveri soldati Antonio Plouvier, Hans Coster Jan van
Werden, et Clas Hendrichson, che sono detenuti in galera
condennati al remo per accusa del suo capitano domino Jan
Cavallier imputandoli di haver voluto far amutinar
la sua compagnia fra la quale li detti quattro erano
assoldati. Negano, ma ben confessano di haver unitamente
con gl’altri richiesto li loro avanzi scaduti di 24 mesi.
Più, et più parole ha usate questo signore mostrando anco
la sodisfattione, che della liberatione ne risentiranno
li signori Stati di Utrecht, et li parenti delli detti soldati
oltre il gusto, che ne riceverà il commune di questo
Paese nel sentirli liberi da quella miseria; pregandomi
d’intender per questa liberatione. Mi ha fatte veder le
lettere scritte da essi ai parenti; et la supplica per il signor
principe d’Oranges, che d’ambidoi ne sarà qui aggiunto
il translato. Supplico per tanto humilmente così instato,
et solicitato con calde instanze ad usar verso li sudetti
quattro dell’ordinaria benignità sua, come ha fatto ancor
altri di questa Natione per obligar la detta Provincia
in particolare et consolar li parenti, et la Natione in
generale. Gratie etc.
Dall’Haya li 8 novembre 1621
di vostra Serenità
humilissimo et devotissimo servitore
Christofforo Suriano

--- page 368v---


--- page 371r---


--- page 371v---
Al serenissimo principe di Venetia
3a
n° 347 comincia 345

--- page 369r---
Translatione di una lettera scritta, et adrizzata a lor parenti da quattro
holandesi tenuti in galera al remo sotto ’l dominio della serenissima republica
di Venetia, et insime della richiesta fatta al signor principe d’Oranges.
Carissimo zio Giovanni van Camerich doppo le mie affettuose salutationi a voi
et a mia zia, medesimamente a mio zio van Dych sua moglie, et altri zii,
amite, fratelli, et sorelle et cugini etc. Io vi avvertisco colle
presenti, come mi trovo ancora nella giurisdittione della signoria di Venetia
non sapendo dove al presente si trovi mio fratello Pietro de Woerden
se in Holanda, o altrove. Quanto a me, io qui ho servito la
signoria di Venetia per lo spatio di quattr’anni, et mezo tanto per terra, che
per mare, senza mancar alle mie guarde, et al debito mio; come
si deve far da un buon soldato; havendo servito sopra il mare li tre
ultimi anni con miseria, et sobrio pagamento, non havendo havuto
di vantaggio o pagamento dal nostro Capitano, che vinticinque mesi
a disconto. Et venendo di levante verso Venetia sopra l’isola
di San Nicolò di Lido pensavamo ricever l’intiero nostro pagamento
doppo haver quivi soggiornati tre mesi continuati, massime
havendo il nostro Capitano ricevuta una buona summa di denaro;
ma sendone da lui frustrati invece di accommodarci di qualche
paga in conformità della nostra richiesta, ci ha dette delle
male parole, con passar in oltre a minaccie di farci impicar
tutti, et metter sopra le galere (come di già egli n’haveva fatti
impicar tre altri al campo). Hora vedendo la nostra compagnia
tal tirannia di lui, l’habbiamo ancor per una volta ricercato
per il nostro pagamento; ma ci ha egli inviato verso il Principe
non volendo sodisfarcelo. Sopra di che sendosi la compagnia
transportata a Venetia, presentassimo richiesta al Principe, o
al Savio, desiderando solamente che noi fossimo pagati per le
mani della Signoria, et non dal nostro Capitano, stante in torto
ch’esso nostro Capitano tentava di farci; onde il detta

--- page 369v---
Savio ci promise di pagarci egli medesimo dentro a quattro giorni.
Il che inteso dal Capitano, ci è andato ad accusare, come se noi
havessimo voluto far amutinar la compagnia, di che noi facessimo
conoscer il contrario; ma che egli ci ha sorpresi falsamente col mezo
dei servitori suoi domestici, et certo soldato (che in riguardo
di ciò ha havuto in ricompensa d’esser corporale) facendo giuramento
falso; onde per tal causa noi siamo devenuti sì miserabili schiavi
che doppo lo spatio di cinque mesi, che siamo stati trattenuti con
pane, et acqua; siamo stati ancora a quattro posti in galera
li doi di giugno 1621 cioè io, Jan Gerth de Woerden, figliolo
di gerardo Pieterson, et Antonio Plouvier figliolo di Arnoult
Plouvier, con Clas Genrichson, et Jan Coster tutti soldati della
compagnia del capitan Jan cavallier luogotenente al reggimento de’ Mon
Serghes di Wassenhoven sendo stati condennati per l’illustrissimo Vicenzo Gussoni savio della scrittura in Venetia. Per questo
io Jan Ghert de Woerden con li miei compagni sudetti noi
vi pregamo per l’amor di Dio di procurar che possiamo
esser liberati di questa miserabil servitù, presentando a sua Eccellenza
a tal fine l’aggiunta supplicatione, o bene che col mezo di
qualche amici il residente della serenissima Republica all’Haya possi
esser instato, et pregato per haver lettere sue di raccommandatione
perché siamo liberati, et noi pregaremo Dio per voi.

--- page 370r---
Translato della richiesta diretta al signor principe d’Oranges.
Humilmente rimostrammo a vostra Eccellenza noi quattro miserabili soldati Antonio Plovier
Gio. Coster, Clas Henrichson, et Jan de Woerden havendo ben
servito per mar, et per terra la signoria di Venetia secondo ch’era
conveniente, et senza, che non possiamo dolersi punto del Prin-
cipe d’essa; ma solamente del capitan Gio. cavallier, il qual partendo
d’Holanda era luocotenente del capitan Jan de Raedt di Roterdam
nel reggimento di monsignor Serghes de Wassonhoven. Doppo cassato il reggimento
il detto Capitan cavalliere, et stato continuato capitano, et questo per li
mali rapporti, ch’egli haveva fatti d’altri officiali al general del
Campo sotto coperta di belle promesse. Hor sendo stato condotto
di sotto la città di Gradisca, nel forte di Martedouts il nostro
Capitano ha fatto far giustitia, et essecutione contra tre giovani
dei migliori soldati della compagnia, facendoli publicamente
impicare in vista delli Holandesi, et al dispetto del conte Gio.
Ernesto di Nassau, del suo colonel Rocalaura, et degl’altri
officiali, volendo mostrar con gran libertà il poter suo
sopra la sua compagnia senza anco che havessero meritata la
morte, ma col mezo de’ falsi testimonii inde allhora, et
ancor doppo la sua tirannia s’è dimostrata chiaramente notoria
non solo a noi; ma ad ognuno. Hora quando il reggimento
del signor di Rocalaura si parti verso Venetia la nostra compagnia
fu inviata verso levante, di dove, doppo (servitio di doi mesi)
noi siamo rivenuti verso venetia sopra l’isola di San Nicolò
di Lido pensando quivi ricever il pagamento di 24 mesi di ser-
vitio fatto sopra il mare. Ma nonostante che il detto nostro Capitano
havesse ricevuta una notabil somma di denaro, con tutto non
ci ha voluto pagare, pensando di là condurci in Lombardia,
et così trattenerci le nostre paghe; et per tanto sopra ciò desideran-
do humilmente ricever il nostro pagamento s’è messo a tempestare, 
--- page 370v---
 et bestemiare, minacciandoci con la forca, et con la galera, et pensando
trattarci della manieri, come havea fatto gl’altri. Vedendo la
compagnia tal sua tirannia, et violenza, s’è sopra questo unita
insieme, domandando concordemente, et humilmente se non voleva
egli sodisfarla delli detti 24 mesi di disconto. Allhora ci
disse mille indegne villanie, et poltronerie, dicendo che dovessimo
andar appresso il Principe, o la Signoria medesima per il nostro pagamento.
Il che fu fatto con presentar un’humile richiesta a’ fine di poter
esser pagati per le mani medesime della Signoria. Il che sendone stato
acconsentito per il Savio, ecco il Capitano che sopra ciò se ne andò
ad accusar noi quattro, come se noi volessimo far amutinar
tutta la compagnia; et ancorché la cosa si sia fatta apparer
diversamente, tuttavia col mezo di falso testimonio de’ suoi domestici
et d’un soldato corrotto (dandogli in ricompensa di ciò la carica
di caporale) siamo divenuti così miserabili schiavi come si
troviamo, sendo stati per tal falsi testimonii condennati
condennati* dall’illustrissimo Vicenzo Gussoni savio alla scrittura a Venetia
alli 2 di giugno 1621 lasciandoci cinque mesi intieri solamente
a pane, et acqua. Per tanto noi quattro miserabili schiavi
holandesi supplicamo humilmente, et per l’amor di Dio vostra Eccellenza
di procurarci la libertà, et liberatione da un tal misero stato,
et servitù, a’ fin di poter render servitio alla nostra Patria
ove noi habbiamo lasciati nostri padri, madri, et parenti, o che
noi possiamo incontrar queste bene di ritornar con l’aiuto di Dio.
Il Capitano deve ancor a noi quattro il gagio centocinquanta cecchini
per mancamento d’esser secorsi et assistiti etc. di Venetia
a’ 21 di giugno 1621. Noi poveri schiavi
Antonio Plouvier Hans Coster
Jan van Woenden Clas Henrichson
