
--- page 281r---
 
--- page 281v---
 

--- page 282r---
n° 328 sola
Serenissimo Principe
scrissi riverentemente alla Serenità vostra la passata settimana colla mia lettera 327 qui
aggiunta in copia, che l’ordinario d’Italia non era ancor capitato, né
venne fino al giorno seguente all’ispeditione. Quello mi portò
le lettere di lei dei 7 et l’altro che capitò il sabbato quelle dei
14 del passato; et queste seguitavano la serie delle prime toccante
il negotio del passo, della Valtelina, et degl’avvisi dell’armata
da mare spagnuola: onde per vantaggio della Serenità vostra con chi ho
havuta occasione di discorrer ho nei duoi primi capi in particolare
fatto constar gl’andamenti artificiosi de’ Spagnuoli, la lor cautelosa
maniera di trattare, et non ho incontrato se non che riescono prin-
cipalmente ridicole le pretensioni del signor duca di Feria; et non ho
dubio, che ’l tutto sarà stato riferto questa mattina nell’assem-
blea delli signori Stati, havendone discorso hieri con uno dei
medesimi signori. Continuerò di questa maniera ad imprimer ognuno
con chi mi occorrerà della giusta, et necessaria gelosia, che
ha la Serenità vostra. Oltre altro mi disse a questo proposito il
medesimo signore, ch’ella allhora haverebbe fatta calar le macchine
a’ Spagnuoli, quando li dichiarasse suoi nemici, come in effetto
le erano, et che questo si vedeva manifesto, perché sotto spetie
d’amicitia tendevano insidie al suo Stato, et machinavano
contra la libertà di quella serenissima Republica. Continuò noi
faremo dal canto nostro tutto quello, che sarà possibile per
tenerli occupati habbiamo forze assai per farlo; ma è vero
che ci manca per sostenerle: tuttavia con quello, c’habbiamo
et che speriamo tirar da’ nostri confederati, et dalla serenissima
Republica in particolare saremo ben bastanti per darli del da fare.
Et qui entrò a dimandarmi se havevo havuta qualche risposta 
--- page 282v---
 alle lettere coll’instanza delli signori Stati intorno al soccorso. Io dissi
di non, et che non havevo di vostra Serenità altre lettere più fresche che
dei 14 d’agosto; et egli soggiunte bene doveranno vennir almeno
la prossima settimana. Siano in campagna come voi sapete. Ha
sua Eccellenza ventisei in vintisette mille fanti effettivi con lei, et da 3 mila
cavalli, et ogni dì spende; la guerra è aperta contro di noi;
onde doveremo aspettar li soccorsi, sopra li quali
habbiamo fatto fondamento sendo noi massime in campagna
replicando di quei concetti, che in questo proposito ho noti-
ficati essermi ancor stati detti.
Mi disse che non ostante la discussione seguita delli principi,
et città libere di Alemagna, havevano li signori Stati commesso
all’agente Brederod di passar con lettere credentiali di città
a città, et andar a tutti quei principi, et che già in par-
ticolare haveva havuto dal marchese di Anspach di esser
pronto a sodisfar al suo debito per la portione sua
et così dalle città, et altri, che si dovevano convocar per l’esborso
che anco le città ansiatiche al presente erano ridotte, che
al re di Svetia havevano scritto; ma egli si trovava
un’armata di cento vasselli in circa colli quali doveva
passar (se ancor non l’haveva fatto) all’assedio di Riga
et replicò; aspettiamo buona risposta, et effetti dalla
serenissima Republica. Io risposi, che subito che mi fosse venuta
non haverei mancato di communicarla a sue Eccellenze.
Il marchese Spinola doppo essersi loggiato a Linnich presso
Reinbergh, et le genti lì all’intorno ordinò la fabrica
d’un ponte sopra il Rheno a Wesel, ma soffiando il 
--- page 283r---
 vento troppo gagliardo, et temendo, che li vasselli dei signori Stati
lo havessero rotto, li fece levare, et metter più ad alto; et perché
o fosse l’accidente dell’acque, o altrimenti successe, che una
parte di esso Stato per correr naufraggio aggiunta la lentezza
nella fabrica, il Marchese insospetito ha fatti metter prigioni
da dieci, o dodici operarii.
Scrive sua Eccellenza non intender ancora il disegno reale dello Spinola;
ma che tiene per fermo, che habbi pensiero di tirar nell’
Ourisel; et perché verso il forte di Schinch si sono vedute
alcune truppe spagnuole, va dubitando il signor Principe
che da quella parte disegni il Marchese far un forte
olre la riviera per impedir, che li vasselli di questi non
montino più alto. In tanto sua Eccellenza che si trova a Doornet
mezhora discosta da Rees ha fatto far un camino di là
fino a Rees fornito in breve spatio di tempo coll’impiego
di doicento guastatori; et coll’assistenza del conte Ernesto
Casimiro di Nassau. Di più ha ordinato di far un forte
di là di Rees; tutto per impedir li disegni del marchese
Spinola.
Ha l’Eccellenza sua inviati nella medesima piazza di Rees doi reggimenti
inglesi, et si sono fatti alcuni ritrinciamenti di là da
detta piazza per una grossa hora di camino. Di giorno
in giorno si sta attendendo ove attaccarà il Marchese.
In tanto sono partiti li deputati dai signori Stati con
quelle commissioni, che riverentemente scrissi di assister di
consiglio a sua Eccellenza, et non perder le buone occasioni, et non
ostante il numero della soldatesca, che è al campo 
--- page 283v---
 con sua Eccellenza sia inferiore a quello del Marchese, ch’è di 36 mila comba-
tenti, contandosi 6 mila cavalli, et quanto all’infanteria esser
di non poco risguardo: tuttavia non mostrano qui punto temere:
ben è vero, che si è messo in deliberatione di voler augumentar
l’essercito di qualche compagnie con levarne dalle piazze
et mettervi in suo luoco borghesi; noi però della stessa città
di dove si leverà la soldatesca; ma di altra per così assicurar
anco i presidii questo però non è ancor risoluto.
Ogni dì si pensa come metter impositioni, che non aggravino molto
li popoli. Intanto per ogni passaporto che qual si sia mercante o
passaggiano, che vuol entrar o sortir da questi paesi si doverà pagar
disdotto fiorini, ne servirà il passaporto, che per quattro mesi.
Di più per la birra, et per il vino, che solevano pigliar li barcaroli
et marinari per metter nelle navi, et nei vasselli che altre
volte non pagavano datio, hora in Zelanda sua Eccellenza introdotto di
farlo pagare. Questo si farà anco in Holanda, et altrove
nelle città maritime, da che si spera di trovar una gran
summa di denaro. Anco di altre simil inventioni si trovaranno.
Il negotio dell’Indie Occidentali par che habbi da caminar innanti
perché molti si sottoscrivono, et mi è stato affermato, che
già si trovano sottoscritti per più che per tre millioni di fiorini.
A Midelburgh in particolare vi è sottoscritto un milione. Il resto altro-
ve, et il più in Amsterdam. A Grunighen in Frisia in un sol
giorno furono sottoscritti più di 134 mila fiorini. Alcuni francesi
ugonotti di quelli che si sono retirati in queste Provincie
vogliono metter buona summa di denari in questa compagnia
onde si spera di haver per far l’equipaggio anco maggior summa 
--- page 284r---
 di quella si riceva. Mi è stato addimandando quello che farà vostra Serenità
s’ella vi concorrerà, o se alcuno dei suoi sudditi lo farà. Io
rispondo non saperlo; ma che sarebbe necessario che sua Serenità fosse
informata del beneficio, che si può sperare, et aspettare da
questo viaggio perché potrebbe sua Serenità farvi poi sopra reflesso
proprio alla prudenza sua. Quello che mi parlò di questo
mi rispose il profitto, et il beneficio sarà di far male allo
Spagnuolo, di tenergli sequestrate le rendite, et l’oro che
tira da quella parte, et così in poco tempo renderlo in
strettezza grande.
Mi è stato detto, che verso la fine di questo mese si publicarà
di nuovo, che chi vuol entrare in detta compagnia lo facci
prima della fine di novembre; altrimenti si serveranno i libri
né più si ametterà persona, che le già anotate. Ancorché
questo negozio conchiuso vi vorrà ben un anno, et forse
più per l’equipaggio così corre l’opinione.
A Emerich si trova il re di Bohemia, né ancor si sa, che habbi a far
risolutione rilevante non ostante la fortuna che gli si mostra
favorevole. Et da quello, che ho pouto cavar nei discorsi
da questa parte trovo, che sarà necessitato sentir l’effetto
delle negotiationi di Dighbi, le quali non vi è alcuno che
non le stimi interessate, o almeno, che l’Imperatore, et quei ministri
siano per portar in lungo l’essecutioni; et già si scuopre da
questi signori, et dall’universale l’artificio, et il vantaggio
che sua Maestà cesarea si prepara coll’haversi riservato di risponder
alla propositione dell’Ambasciator inglese doppo haver trattato
nella Dieta imperiale, che non si sa, che habbi ancor prefisso 
--- page 284v---
 per la riduttione, che tanto augumenta il sospetto, come
appunto mi ha detto il Camerario consiglier del Re pala-
tino, et meco ha mostrato sentimento di cuore, ch’esso Dighbi
sia stato impiegato in questa trattatione dicendo costui
non ha altro per fine, che di far valer il suo talento, et
spenderlo in corte Cesarea in maniera che possi ridur il filo
della sua trama al disegno ch’egli ha di stabilir il matri-
monio tra il principe d’Inghilterra, et la sorella del Catholico, et
aggiunse. Assicuro vostra Serenità che ’l mio Re non assentirà già mai
a cose, che possino apportar pregiudicio al suo honore
alla sua riputatione; al suo Stato, a quelli che lo hanno
seguito; et se ne lascierà liberamente intender con il re
d’Inghilterra; et portandolo il discorso disse vi sono di quelli,
che vorrebbono bene che sua Maestà si risolvesse a far qualche
atto risoluto; ma non è possibile, poiché sarebbe
un imbarcarsi senza biscotto, bisognerà che se lo ha
da fare lo facci fondatamente, et che possi avanzare, et
non perder totalmente la riputatione. Ho molto ben
compreso, che da questi signori manco sarà eccitato, perché
facendolo (mi disse uno di essi) bisognerebbe che li signori
Stati concorressero con una buona assistenza; et hora
non vi è tempo per farlo.
Del baron di Donà chi dice che fa un reggimento in Danimarca, et
che haverà denari a sufficienza per questo; altri non lo
affermano; et particolarmente il Camerario mostra di non haver
avviso di lui.
Ho inteso da medesimo che al principe d’Anhalt, che ha la sua 
--- page 285r---
 habitatione a Staden il re di Svetia gli habbi fatto offerte grandi
perché vadi al suo servitio; et che ’l conte di Holach
si trovava a Embden, et correva voce che dovesse venir qui.
Si confermano le nuove, che l’Imperatore si trovi in gravi strettezze
in tutte le parti; et sono avvisati li signori Stati, che ’l general
Veer potrebbe riprender con gran facilità tutte le piazze del
Basso Palatinato; ma dubitano che quel Cavaliere sia ritenuto
dalla terra di offender il re d’Inghilterra.
Hoggi s’è cominciata a ridur la Congregatione di Holanda, et in essa
si tratterà delli 10 mila fiorini per mese ricercati dal conte di Mansfelt
et questo signor Camerario non sa quello possi promettersi di
riuscita.
In questa Congregatione si espedirà la deputatione dei commissarii
per Inghilterra; et la presentatione di Langarach, e di Bucorst per Venetia,
et Francia; così ho cavato, che senza dubio seguirà, sendone
risoluti li signori Stati in una o in in* un’altra ispedir questo negotio.
Il Nichetti mercante in Amsterdam, ch’era di assai buon nome in quella
piazza ha ultimamente fallito per la summa di circa seicento
milla fiorini. Sapend’io che haveva molte corrispondenze
con principali di quella piazza di Venetia, et sudditi di vostra Serenità
stimai bene conferirmi, come feci in Amsterdam per veder di
far metter le mani sopra quei beni come moscati, risi, anisi,
et altre mercantie, che sono in esser, stimando, che fossero de’
suoi sudditi; ma havendo esso Nichetti asportati li libri non
si è potuto veder a chi spettino li capitali; non potendo far
altro se prima non viene mandato dalli interessati la cognitione
dei beni, ho racc(ontat)o il negotio alli curatori così chiamati li sei 
--- page 285v---
 che sono stati eletti capi de’ creditori; et lasciato nel resto
la cura al signor Filippo Calandrini per tutto quello che possi esser
d’interesse de’ sudditi di vostra Serenità. La moglie di lui, che l’anno
passato sposò resta di sotto della dote di novanta milla
fiorini così portando le leggi di questo Paese, onde manco
il Magistrato li vuol conceder di entrar nel numero de’
creditori per haver portione. È uscita di cas;, et sia portato
via le argenterie, et il buono, et il meglio, che ha potuto
questo ha fatto di notte, ma non si giudica se no ch’ella
l’habbi fatto coll’assistenza dei fratelli suoi, et
de’ suoi parenti, che doveranno a quello ho inteso esser
essaminati per render conto. Se vostra Serenità mi commanderà
alcuna cosa a favor delli interessati non mancarò di adoperarmi
con ogni studio. Gratie etc.
Dall’Haya li 6 settembre 1621
di vostra Serenità
humilissimo, et devotissimo servitore
Christofforo Suriano

--- page 286r---


--- page 286v---
Al serenissimo principe di Venetia
n° 328 sola
