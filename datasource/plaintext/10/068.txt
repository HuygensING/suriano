
--- page 343r---
2da
n° 341 comincia 340
Serenissimo Principe
da più vicino luoco vostra Serenità haveva inteso fino a quest’hora, che ’l duca
di Baviera si fosse impossessato di tutto l’Alto Palatinato. Qui n’è
venuto l’avviso, et insieme, che non havendo il conte di Mansfelt inferior
di forze veduto modo di poter fargli ostacolo si era retirato a
Rotemburgh città libera imperiale. Ha in un medesimo tempo
ispedito a questo Re gentilhuomo espresso per riferir la necessità,
dalla quale era stato constretto far una tal risolutione. Ha
riferto, che ’l Duca haveva intorno 30 mila combatenti, et Mansfelt
dodici milla solamente. Fu vero il trattato con li deputati di Ba-
viera; ma viene affermato, ch’esso Mansfelt se n’habbi servito,
pensando di guadagnar tempo, et così avantaggiarsi, o retirarsi
con salvezza, come ha fatto a Rotemburgh per calar di là a
difender il restante del Basso Palatinato unito col general
Veer. Ha detto il medesimo gentilhuomo, et le lettere di Mansfelt
portano l’istesso, che Fanchendal sia di già assediato dalle genti
spagnuole, et che quelli di dentro si difendevano bravamente;
ma non per questo si restava senza dubio della perdita di detta
piazza. Solecita il Conte con le lettere, et il medesimo gentilhuomo
ha fatta instanza al Re per saper ciò che devere fare, et come
si deve governare, instando di haver denari. Sua Maestà
risolse di andar all’assemblea dei signori Stati, come fece mer-
cordì passato communicando all’Eccellenze quanto le veniva rap-
presentato, et scritto dal Conte, et insieme pregando di consiglio, et
di rimedio. Hebbe parole cortesi, et affettuose, et doppo ho inteso
che risolverono di mandar a communicar per doi deputati
al signor principe Mauritio al campo quanto era di loro intentione
per consolar questo Principe, et apportar qualche beneficio 
--- page 343v---
 alla disperazione delle cose di Alemagna, et che contenteranno di assister
non per tre, ma per sei mesi ancora al detto conte di Mansfelt di cinquanta
milla fiorini per mese con alcune conditioni però, che doveranno consultarsi
et trovarsi buone col signor principe d’Oranges, per sicurezza, che ’l denaro
non sia gettato, che servi ben al mantenimento dello stato di questo
Principe, et ad aprir il passo a miglior fortuna nello spatio del
tempo di questi sei mesi; ma anco, che vagli a servitio delle cose di
questo Paese.
Partirono venerdi li deputati, dietro sono andati il maggiordomo di
sua Maestà conte di Solms, il detto gentilhuomo di Mansfelt, et li doi, che
venero qui per avanti per nome del principe Gabor, et del marchese
di Iegherendorf. Et questi doi per quello mi è stato detto hanno
havuto da sua Maestà, che’ella non cederà alle pretensioni, et non
darà ordine di licentiar le genti di esso Marchese. Di che li medesimi
se non totalmente in buona parte almeno sono restati sodisfatti.
Vanno però al campo per sentir, et portar sicura la risolutione
che si prenderà per il conte di Mansfelt. Et quel gentilhuomo
di Iegherendorf si è lasciato uscire, che egli, succedi
quello, che si voglia, non accorderà già mai,
ma si valerà più che sarà possibile
di quelle forze, et tiene, et farà quanto
sarà possibile per sostenersi, et mentre
vedrà la necessità, si riddurrà in
parte, come possi assicurarsi, et della
vita, et della riputatione, et che pensava di svernar a Ghetz a confini della Bohemia in
Sletia sito per lui avantaggioso.
Ho inteso con stretta confidenza, che questa
Maestà habbi 
--- page 346r---
 intentione, et volontà
rissoluta di abboccarsi con il re di Ongaria
et per consequente con il marchese di
Iegherendorf, et che il hentilhuomo loro habbi
in concessione, et le lettere di sua Maestà ricecchino
l’istesso di saper il luoco per conferirvisi
con ogni maggior diligenza, et secretezza,
et volendo partir di qua alcuni di
Bohemia, et particolarmente il Vice cancelliere
gli è stato detto di trattenersi ancora
cinque, o sei settimane, senza però
che gli sia stato communicato da sua Maestà
questo pensiero, ma l’haveva cavato
dal gentilhuomo di Iegherendorf, così
esso Cancelliero mi ha detto, sendomi venuto
a vedere.
Mi sono confirmato, che ’l negotiato col signor Villers partito per Inghilterra sia
passato secreto, et che il Re di proprio pugno habbi scritto alla
maestà d’Inghilterra; ma tanto ho cavato, che non pensa ceder
alle pretensioni sue. Questo cavai venerdì dalla bocca della
Regina, che andò discorrendo intorno gl’accidenti, che
correvano; et mostrando corraggio si prometteva, che
infine il Re suo padre haverebbe scoperta la malitia
de’ Spagnuoli; et l’artificiosa maniera di trattar, tanto anco
doppo parve, che ’l Re si persuadesse.
Mi confermò sua Maestà quello che haveva inteso poco avanti, che ’l
baron Dighbi perduto il filo della speranza di avanzar il suo
negotiato con Baviera sia di pace o di suspension d’armi 
--- page 346v---
 era partito, et passando per il Basso Palatinato, trovando quelle
guarnigioni in stato di gran necessità lo haveva soccorso di
cento milla fiorini parte de’ proprii denari, parte con
assicurar su la sua parola, et parte con delle proprie argen-
terie. A che disse la Regina ha fatto da huomo da bene et in questo lo laudò, ma altrimenti
non ne habbiamo molta occasione.

Sabbato otto fu esso Dighbi in Colonia, et a’ 21 fu a Wesel, et di là
doveva passar a Brusseles per condursi per quella stradda in
Inghilterra. Gratie etc.
Dall’Haya li 25 ottobre 1621
di vostra Serenità
humilissimo et devotissimo servitore
Christofforo Suriano

--- page 347r---


--- page 347v---
Al serenissimo principe di Venetia
2da
n° 341 comincia 340
vi è anco la 3a n° 340

--- page 344r---


--- page 344v---


--- page 345r---
Blank page

--- page 345v---
Blank page
