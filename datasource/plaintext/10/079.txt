
--- page 393r---
n° 352
Serenissimo Principe
il dispaccio dei 12 del passato non s’è perso sendomi capitato
doi giorni doppo l’ispeditione della mia n° 351, che mando
replicata colle presenti. Non vi erano lettere di vostra Serenità.
Ancor sono in espettatione di quelle dei 19.
Fece hier mattina vento buono per passar in Inghilterra; onde a
tal effetto partirono gl’ambasciatori di queste Provincie
per quella volta insieme con li deputati della Compagnia
dell’Indie Orientali.
Oltre le commissioni per questo negotio dell’Indie hanno havuto
particolar commandamento li detti ambasciatori di procurar con
ogni ufficio più proprio, opportuno, et efficace di fo-
mentar la dispositione, che trovassero nel re della
Gran Bertagna inclinata alla solida assistenza di
questi principi, et alla ricuperatione dei loro stati;
rappresentando, et considerando a sua Maestà gl’artificii
de’ Spagnuoli, le loro insidie, et la poca fede, che
si doveva prestar alle loro promesse; insomma far tutto
quel più, che potranno perché l’animo di quella Maestà
si alieni in quanto più si può dal dar più or-
recchie alle parole di Gondemar.
Fecero visita detti ambasciatori a questi principi; ma a parte
fu con il Re in lungo ragionamento doppo il signor Francesco
Arsen, come quello, che deve portar la parola
informandolo sua Maestà et concertando insieme quello
doveva dir in Inghilterra.
In un istesso tempo, che detti ambasciatori erano pronti alla
partenza capitorono lettere del conte di Mansfelt
con altre intercette, che l’Imperatore scriveva in Spagna 
--- page 393v---
 al Re catholico, et al padre Iacinto capuccino già noto a vostra Serenità.
Queste in particolare erano in italiano scritte di mano propria
di sua Maestà cersarea; nelle quali si dà a conoscere chiaramente
haver ella affermato in parola di principe quello che
altrimenti appare nelle medesime lettere: poiché gli scrive, che
non si lasci intender alla corte catholica, ch’ella havess[e]
disposto dell’investitura dell’elettorato in persona del
duca di Baviera a fine che sua Maestà catholica non ricevesse
in male, che havesse così disposto di detto elettorato
senza darlene prima notitia; et che destramente et con
termine prudente procuri d’indur quella Maestà a far-
gliene instanza perché pari che lo facci (ancorché sia
seguito) a contempolatione di lei. Inoltre l’ingiunge
di far efficace ufficio per aiuti, et per imprimerle bene
questo esser il tempo proprio per estirpar gl’heretici
in tutta l’Alemagna, metter terrore agl’altri; et in
possesso l’auttorità di casa d’Austria, et la successione
di lei nella Germania. Parmi, che parli nell’une,
et nelle altre lettere del re della Gran Bertagna con
poco rispetto, mostrando anco minor stima degl’
ufficii fatti per la restitutione del Palatinato a questi
principi; nominandolo heretico. Queste lettere dal
re di Bohemia sono state ispedite in Inghilterra a fine
che quella Maestà le vegga, et comprendi la maniera
colla quale sin qui hanno trattato Spagnuoli, et Austriaci colla Maestà sua; pregandola a far consideratione,
et reflessione propria.
La sostanza detta da me delle lettere mi fu communicata prima 
--- page 394r---
 dal signor Ambasciatore inglese poi hieri a sera da questi principi,
che restano meravigliati, et atoniti di questo termine
usato dall’Imperatore; et chi intende bene le cose in questo
Governo forma giudicio da questo, dagl’accidenti passati,
et dagl’andamenti presenti, che Cesare ha per fine di
estirpar assolutamente questa casa.
Il signor Arsen in particolare doverà arrivato alla corte considerar viva-
mente al Re, et ai ministri l’importanza di questo negotio
et principalmente farla capitar all’orrecchio del Parlamento.
Il conte di Mansfelt ha ricevuti denari di quelli, che dalli
signori Stati si sono fatti haver sotto la loro parola a questa
Maestà; et presto doverà capitarne di quelli, che ’l
re della Gran Bertagna ha già deliberato, havendo
cominciato il Calandrini, et compagni haver ordine
di rimessa dal Burlamacchi di Londra, al quale
si è tentato a fine che questi denari non capitino
in Palatinato di levar il credito facendosi sparger
il suo fallimento con artificiosa promulgatione; che
poi per quanto s’è inteso qui è riuscita vana.
Il medesimo Mansfelt si tratteneva colli ultimi avvisi sul
vescovato di Spira, havendo posto in contributione
il Paese all’intorno; et particolarmente la città di Bruxel
pagarà sessanta milla fiorini di Alemagna.
Quelli del reggimento d’Heidelbergh hanno ispedito a
questa Maestà l’intimatione di monsignor di Tilli, et la
risposta che li hanno data per saper insieme il com-
mandamento della Maestà sua. Haverà vostra Serenità aggiunta
l’una, et l’altra; et con tutto che le Maestà loro fossero 
--- page 394v---
 state avvisate, che Heidelbergh fosse stato assediato da doi parti
non hanno però sicurezza di questo; ma lo temono. La
risposta del Re è stata ringratiar quel consiglio, et quelli
del reggimento essortandoli a mantenersi in fede con
prometter di far ogni cosa possibile per ridurli in quiete,
et sollevarli da tante afflittioni.
Ho cavato per confermatione di quanto ho riverentemente scritto
con precedenti lettere, che questa Maestà, intesa la
buona risolutione del re della Gran Bertagna, risol-
verà condursi in Palatinato per sostener le cose sue.
Le lettere di Colonia capitate ultimamente portano, che buon numero
de’ soldati, che andavano verso Heidelbergh passati il
fiume Nechar siano stati rincontrati, battuti, et fatti
ripassar il medesimo fiume dalle genti del Palatinato.
È successa qualche contentione di precedenza per il commando
tra don Gonzal di Cordova, et monsieur di Tilli; non
volendo questo ceder a detto Cordova, stante l’esser
esso Tilli commissario di Cesare in questa attione; et
luogotenente generale della Lega catholica; né ha voluto
rimettersi alla decisione, che li presentava esso Cordova
che dovesse farsi delle loro differenze dalla serenissima
Infanta; ma si crede, che per far bene il servitio dei
suoi principi, et male a chi lo vogliono inferire si
accommoderanno ambidoi, et cederà lo Spagnuolo pur-
ché la casa d’Austria trionfi.
È svanita quella voce, che corse, che lo Spinola fosse per
richiamar il Cordova sudetto, et si vede l’effetto
continuando nel Palatinato, over par che doverà 
--- page 395r---
 svernare. Detto Marchese non ha voluto mandar in
guarnigione le sue genti, che prima non habbi sentito
che ’l signor principe Mauritio habbi inviata la cavallaria ai suoi quartieri.
Ha retirato anco le genti da piedi nei più vicini luochi
alle frontiere; mandando la compagnia delle sue
guardie qui, che arrivò sabbato sera; et dimani
s’aspetta l’Eccellenza sua.
Ella è andata a riveder alcune delle piazze frontiere, et
la construttione fatta in questi ultimi giorni di alcuni
forti per dar anco gl’ordini necessarii.
Il signor principe Henrico restarà a Nimeghen per qualche
giorni; et sin tanto, che vedrà esser necessità della
sua persona, et della sua assistenza.
Diverse terre nel paese di Cleves, et lì intorno sono state sman-
tellate, come Cleves ancora non delle muraglie; ma di
alcuni terrapieni, che alle doppie fosse sono all’intorno
secondo l’uso di quel Paese; et ciò per non lasciar quelle piazze
in stato all’inimico da potersene valere a
pregiudicio di queste Provincie; et per non privar quei
habitanti affatto di difesa contra le scorrerie.
Sua Eccellenza è aspettata qui con desiderio per consultar con lei
sopra il trovar summa sufficiente di denaro per manteni-
mento della guerra tanto per terra, che per mare; sendo
posto innanti per quella del mare di armar buona quantità di vasselli, et con essi far scorrer alle
rive di Spagna, et apportar ogni maggior incommodo al Cattolico, et così
divertir le sue forze.


--- page 395v---
Tutto starà nel trovar fondo sufficiente, et a bastanza per metter
in essecutione disegno di tanto momento.
Continuano Spagnuoli dal forte di San Donà a tormentar quelli
dell’Esclusa, tirando continuate canonate dentro alla terra
ruinando tal volta qualche casa; et tal volta amazzando
alcuni; et essi del forte non possono esser offesi da quelli
della detta piazza.
Dentro al porto di essa Esclusa vi sono al presente per commandamento
dei signori Stati quattro grosse navi, quattro altre piccole,
et quattordici barche armate, tutte con buon numero di
marinarezza per vietar l’entrata di detto porto a’
vasselli spagnuoli; et insieme per difender quelli, che
fabricano il forte sopra l’isola di Cassant.
Li stati di Zelanda, che hanno la sopraintendenza in quella
parte hanno ricercato a sua Eccellenza il mandar nuova
provisione di soldatesca, temendo che quella che è al
presente in Cassant non sia sufficiente quando venisse
a far il giaccio; potendo l’inimico nei luochi più
stretti pigliar il vantaggio di condursi col beneficio
di esso giaccio in detta isola; et tanto più mostrano
temerlo; quanto par che don Inico Borgia sia
per svernar in quella parte; et habbi commissione
di non perder qual si sia occasione, che se gl’offerisce.
Per le genti sua Eccellenza si ha riservato a prender
deliberatione alla sua venuta qui.
Si è ultimamente havuto avviso che otto navi di questi
paesi di là il distretto siano state quattro prese
da’ corsari, et quattro da’ Spagnuoli et di queste capitan 
--- page 400r---
 in mano di essi Spagnuoli ve ne erano dua con buona
summa di reali da otto; et l’altre erano di formenti
et diverse mercantie per Italia, et per Levante. La piazza
d’Amsterdam ha risentita grandemente questa perdita.
Io non mancai di sodisfar al debito complimento con gl’ambasciatori
che sono partiti per Inghilterra visitandoli separatamente nelle
loro case. Et il signor Arsen per abondar in cortesia volse
venir a pigliar di nuovo licenza da me. Facendo
offerte di servir la Serenità vostra in Inghilterra; et ovunque si
troverà. Et a proposito disse, che lasciava le sue
iscuse qui per l’ambasciata per Venetia, et che li signori Stati have-
rebbono deliberato quello, che havessero stimato a
proposito; et sempre la sua maggior difficoltà cadé nella
difficoltà del viaggio. Ho inteso doppo, che all’
assemblea dei signori Stati Generali sia stato proposto
stanti le dette iscuse se si devi devenir ad altra
risolutione; et che quelli di Holanda riservatosi
di parlarne ai deputati delle città qui presenti,
pare che si sia inteso, che sentono, che si stia nella
prima risolutione di non cambiar la persona. Io
starò sentendo quello, che si delibererà,
per darne riverente conto alla Serenità vostra. Gratie etc.
Dall’Haya li 6 decembre 1621
di vostra Serenità
humilissimo, et devotissimo servitore
Christofforo Suriano

--- page 400v---
Al serenissimo principe di Venetia
n° 352 sola


--- page 396r---
Intimatione di monsignor di Tilli a quelli d’Heidelbergh
Signori. Io tengo carica da sua Maestà imperiale, et da sua altezza di Baviera
di unir le mie genti da guerra con quelle di don Gonzal de Cordova
et con questa unione di forze ridur il Basso Palatinato nella devotione
di sua Maestà imperale; com’è stato fatto dell’Alto Palatinato.
Poiché dunque a tal fine sono arrivato qui colle mie genti da guerra
ho voluto darvene avviso, et essortarvi, di non opporvi; anzi dar
luoco ad un affare così giusto; perché altrimenti, non potreste aspettare
che la vostra ruina, et quella di tutto il Paese. Questo è che mi
fa prometter, che voi pigliarete una buona risolutione, et che
voi vi assugitirete, et obedientemente vi renderete alla devotione
detta Maestà sua imperiale. Nel qual caso io vi assicuro a nome
della detta Maestà sua d’ogni sicurezza per voi, et per li vostri;
et di dar ordine, che non ci sia fatto alcun dispiacere dai nostri
soldati; come li sudditi dell’Alto Palatinato sono stati protetti
et guardati da ogni incommodità doppo la summissione datta da essi.
Ma al contrario rifiutando voi d’obedir a sua Maestà imperiale
sarò sforzato d’entrar col il detto don Gonzal di Cordova
nel Basso Palatinato (non ostante ch’egli sia molto ruinato;
et che però stimerei più proprio il risparmiarlo) et di effettuar
coll’aiuto delle nostre genti il commando di sua Maestà imperiale.
Credendo fermamente, che per questa debita sommissione voi prevenirete
non solo la vostra ruina, et il guasto di tutto il Paese, ma ancora
darete suggetto a sua Maestà imperiale di più presto gratia
al vostro patrone. Vi piacerà di far sopra ciò consideratione
degna, et non rendervi colpevoli di tali inconvenienti. Et
sopra ciò aspettando la finale risolutione vostra, et risposta
cathegorica per scritto sucinto col ritorno di questo trombetta 
--- page 396v---
 inviato espresso, pregarò il Creatore, che vi habbi nella divina sua
protettione. Data a Grosrohoheim a’ 8 novembre 1621
Vostro affettionatissimo a farvi servitio
Joan Thelclues baron di Tylly et Marbeis
segnor di Belastro, et di Montigni luogotenente
generale, consiglier, et respettivamente ciam-
berlano di sua Maestà imperiale, et di sua Altezza
di Baviera.

--- page 399r---


--- page 399v---
Intimatione fatta a quelli del
governamento del Palatinato sotto
il nome dell’Imperatore per il
baron di Tylly luocotenente
generale del duca di Baviera
et della lega per render
le città, et paesi
de’ 8 novembre 1621
nella lettera 352 sola stil novo

--- page 397r---
Risposta di quelli d’Heidelbergh al baron di Tylly
Signore. Questa notte passate è stata portata da un trombetta nanti
questa città residenza del Palatinato una lettera serrata la quale
è stata ricevuta da lui, et resa nelle nostre mani. Dal contenuto
di essa habbiamo inteso l’intimatione, che ci havete fatta di rendersi
subito all’obedienza di sua Maestà imperiale; aggiungendo, che
in tal caso ci sarà data ogni sicurezza, come è stato fatto ai sudditi
dell’Alto Palatinato; ma non sodisfacendosi a questo, si metterà in
pericolo di risentir gl’effetti delle minaccie notificateci, con strin-
gerci ad una risolutione cathegorica, et breve. A che per
risposta noi vi diremo, che habbiamo trovata questa intimatione sì
inopinata, molto strana; et poiché non è in poter nostro, et
ripugnarebbe al nostro giuramento, et fedeltà di rimetter nelle
mani d’altri il governo di questi paesi, che ci è stato confidato
dal nostro benignissimo Principe, et signore. Noi speriamo che voi ci
haverete per iscusati, et che voi significarete a tutti quelli a chi
spetta, che noi non possiamo conformarsi ad una dimanda
così strana: tuttavia si offerimo, et siamo pronti di dar di
ciò pronto avviso al detto nostro Principe, et signore, et aspettar
intorno a questo la risolutione, et il commandamento che ci
darà. Sperando che in questo mentre la vostra intentione non
sarà di usar hostilità contra queste Provincie.
Data in Heidelbergh li 30 d’ottobre stil vecchio
10 novembre
Li conseglieri, et persone al governo
del detto luoco deputati

--- page 397v---


--- page 398r---


--- page 398v---
Risposta di quelli del governa-
mento del Palatinato al
luocotenente generale del duca
di Baviera et della Liga
de’ 30 ottobre stil vecchio 1621
nella lettera n° 352 sola
