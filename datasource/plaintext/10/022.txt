
--- page 102r---


--- page 102v---


--- page 103r---


--- page 103v---


--- page 104r---
Prima
n° 297 fin 298
Serenissimo Principe
hebbero li signori Stati per via di Alemagna avviso, che li popoli della
Slesia mal contenti di quanto si andava essequendo da Cesare
contra la persona di alcuni principali signori et altri, facendoli sottometter
all’essecutione della giustitia, dicendo non osservarsi dalla Maestà sua
né la parola, né la fede data s’erano lasciati intender non voler
assentir a quello, che per nome loro haveva trattato Sassonia, et
dall’altro canto ritrovandosi presso d’essi il marchese di Jogherdorf
gl’havevano date l’armi in mano; et egli col numero di sei in
sette milla fanti, et buona quantità di cavalleria haveva prese
doi piazze in quella Provincia; che pensava il detto Marchese
unir le sue con le forze di Bethelem Gabor, (che si scriveva
l’accordo di lui esser totalmente rotto con l’Imperatore) per far qualche
miglior effetto. Di più hanno anco havuto la confirmatione
che ’l conte di Mansfelt teneva buono con otto, o dieci milla fanti
nell’Alto Palatinato verso li confini del vescovato di Bamberga.
Con questi avvisi doi deputati dell’assemblea venero a nome dell’Eccellenze loro
a communicarmene li particolari
et a considerarmi l’importanza di questo negocio, et
come facilmente si potevano rimetter in piedi le cose, et
tirarne profitto per servitio commune, che per ciò altro non mancava
ai detti due cavallieri, che una buona assistenza di denari
che doverebbono concorrere in questo tutti quelli, che per il
ben commune, et per conservatione della libertà dell’Alemagna
et della propria hanno interesse; che a questo doveva
 
--- page 104v---
 mirar la Serenità vostra a fine col mantener quell’armi, et
dar fomento al proseguir nel non lasciar correr alla total
disperatione la perdita della Germania in mano di chi poi
non si vorrebbe. Aggiunsero, queste provintie hanno sin
qui fatto quanto hanno potuto, hanno dati non ha molto 50 mila
fiorini al conte di Mansfelt per mantenersi; penseranno
anco a quello si possi far di vantaggio; ma si vedeva il
grave, et poderoso peso, che havevano sopra le spalle di
convenir al presente trattener più di 60 mila fanti, et 45
compagnie di cavallaria nel Paese, et le gravi spese per le
navi da guerra, che non essendo sodisfatte sin hora, che dalla
sola propria borsa senza niuna assistenza esterna,
troppo pesava, né sapevano, che poter far più, et pur lo
vorrebono a volontiri potere; et per tanto li signori Stati
havendo riguardo al debito di confidenza, che hanno con la
Serenità vostra, non havevano voluto mancar di sodisfar con
questa communicatione, et sodisfare insieme all’interesse
commune, con farla pregar col mezo mio a pensar di porger
un poco del suo aiuto per incoraggiar non solo quelli, che
si movono con tanto zelo verso il publico bene per la
conversatione del Palatinato, 
--- page 105r---
 et dell’Alemagna tutta; ma
coll’essempio animar anco altri; et con altri concetti simili
procurorono di sodisfar molto bene alla loro commisione,
per imprimer bene questa necessità, et questo così gran
bene, et perché ne scrivessi con ogni più vivo affetto.

Io lasciato, che si sodisfacessero nella espressione loro, dissi,
che in nome di vostra Serenità ringratiavo gli eccellentissimi signori Stati della
confidenza, che continuavano ad usar con la Serenità vostra, et
che sapeva, che le sarebbe riuscita cara, come anco ogni
buon successo, che andasse seguendo a pro, e beneficio publico;
et dissi, che le nuove erano buone, et migliori vorrei che
fossero, che sarebbe con una sicurezza, che havessero a
proseguir di ben in meglio; ma che mancandovi quello
che più importava per haver questo buon effetto, me ne dolevo;
et aggiongendo, che non haverei mancato di partecipar il tutto a
vostra Serenità dissi, che doveva considerarle, che sicome comprendevo
sendo qui le spese gravi, a che erano sottoposte queste Provincie
per il procinto, nel quale stavano di entrare in una guerra,
così la prudenza dei signori Stati da quanto più d’una audienza
havevo esposto, da quelli, che essi medesimi havevano inteso da
altra parte, potevano ben comprender le spese della Republica
essere eccessive per quello che passa in Grisoni, et Svizzeri,
per la necessità 
--- page 105v---
 in che la pone l’armi spagnole ai suoi
confini per li sospetti della parte di mare, et altrimenti,
tuttavia replicai, che non haverei mancato di significar
quanto dall’Eccellenze loro m’era stato fatto sapere. Mi soggiunsero, che poteva essere, oltre quanto haveva
accennato, che qualche rispetti potessero trattener la serenissima
Republica dal dare assistenza; che a questo si poteva
rimediare col far passar sotto mano il denaro o sotto
altro pretesto dove, et in quella maniera, che fusse
stimata più propria. Stringendomi nelle spalle dissi,
che non potevo se non rapresentar quanto mi havevano
esposto, et replicai, che haverei scritto. Di quanto
hanno potuto cavar da me ne fecero relatione alli signori Stati,
et a sua Eccellenza ancora, come ho cavato da lei medesima
sendo stato a sua visitatione; che venuta a
questo proposito mi disse; farebbe con gran bene la
serenissima Republica a dar qualche assistenza di denari; et io
in sostanza ho replicati li medesimi concetti.

Fu giovedì, che venero a me li detti deputati doppo il giorno seguente
è capitato un gentilhuomo del marchese di Jegherdorf con
lettere sue di credenza, et conferma di bocca le medesime cose;
ma ricerca denaro quello che siano per far questi signori non lo veggo
perché sono assai imbarazzati. Gratie etc.
Dall’Haya li 10 maggio 1621
di vostra Serenità
humilissimo, et devotissimo servitore
Christofforo Suriano

--- page 106r---


--- page 106v---
Al serenissimo principe di Venetia
prima
n° 297 fin 298

