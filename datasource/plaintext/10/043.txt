
--- page 210r---
Prima
n° 316 fin 318
Serenissimo Principe
sabbato mi pervenero le lettere della Serenità vostra de’ 29 et ultimo del
passato. Le prime coll’intentione del governator di Milano di passar per
la stradda cremasca, l’altra coll’inventione del presidente
Dolè, et colle publicationi de’ Spagnuoli per non venir alla restitutione
della Valtelina. Et poiché con le lettere del primo del presente
mi commanda di far participi li signori Stati, et il signor principe Mauritio
di tali particolari, ho questa mattina sodisfatto portando l’espressione
dell’uno, et dell’altro affare in conformità delle lettere, accompa-
gnando l’ufficio con termine tale, che ben comprendessero la Serenità vostra
esser necessitata tenersi armata alla difesa, et opporsi al tentativo
che con grave pregiudicio della sua indubitata ragione pensavano
Spagnuoli, et tentava il governator di Milano far contra quella serenissima Republica
et studiai che chiara, et viva fosse l’espressione mia per il rispetto,
che intenderà più a basso. M’avidi molto bene, che questi signori
si compiacquero di questa confidente communicatione, della quale
con parole molto piene me ne ringratiorono, dicendo, che havevano
obligo a vostra Serenità che facesse passar questa confidenza continuata
con loro; soggiungendo, che non si meravigliavano punto delli anda-
menti de’ Spagnuoli perché ad altro non miravano, che ad ingannare,
et ad avanzarsi sopra ogni stato, et che non era bene
il fidarsi di loro. Disse inoltre il Presidente, che in corrispon-
denza del confidente termine che vostra Serenità usava con l’Eccellenze sue
mi haverebbono dato parte dello stato delli affari di qua
quando o non li vedessi, et conoscessi da me medesimo, continuando
che erano stati necessitati ad armarsi contra l’inimico, ch’era
lo stesso che la serenissima Republica haveva in Italia, et nelle frontiere
del proprio dominio di lei; che le levate fatte, et le genti, 
--- page 210v---
 già prese in Alemagna, et tante altre occorrenze davano materia
a questa Republica di far una grande, et grave spesa, da esser posta
degnamente in consideratione dalla serenissima Republica, come quella
che tanto, et sì principal interesse haveva con queste Provincie;
et mi pregò a nome delli signori Stati, che poiché non poteva non
esser, che non mi fossero note, che le rappresentassi a vostra Serenità
con assicurarla, che in tutte le occasioni, che si fossero potute
offerire non haverebbono mancato punto all’effetto della buona
intentione, et al loro debito in servitio di lei in conformità
dell’aleanza già contrattata, et stabilita colla beneditione
di Dio, dal quale auguravano ogni felicità, et ogni prosperità
alla serenissima Republica; et che si promettevano, che come prudente,
et aveduta ch’ella è non haverebbe mancato di provedersi, et
armarsi per il proprio, et commune interesse. Et in fine con
parole molto piene, et efficaci mi pregarono di rappresentar
lo stato presente delle cose di qua, et di raccomandarle effica-
cemente alla Serenità vostra. Con simil parole generali fecero quest’
ufficio, et io soggiungendo altri concetti pur generali procurai,
che comprendessero, che vostra Serenità dal canto suo come non haverebbe
mancato a sé medesima et all’haver cura alle cose proprie; così
haverebbe per quanto spettava all’aleanza contrattato sodisfatt[i]
a quanto fosse stato di suo dovere, et così terminando mi
licentiai. Il fine perché mi mossi a dar maggior vigore alla mia espositione fu per quello, che mi era pervenuto
a notitia, che li signori Stati pensavano volermi far instanza
di scriver a vostra Serenità a fine che vedend’ella ch’erano necessitan[ti]
a tener tante genti, et che le partite in campagna benché 
--- page 211r---
 in picciole truppe si battevano, si poteva dir, che havessero
già la guerra aperta all’inimico, si compiacesse cominciar
a contribuir alla spesa sodisfacendo all’obligo dell’aleanza
ch’è quello, che con le mie ultime lettere n° 315 qui aggiunte
in replica ho tocco; et a chi me n’ha detto qualche cosa,
che non è stato, che in passando, ho risposto su generali,
che vostra Serenità a tempo proprio, et debito sarà pronta a
s[o]disfar all’obligo, che porta la capitulatione. Espresso
ufficio non è ancor stato fatto meco. Può esser che si farà,
et forse anco, come ho pur presentito li signori Stati medesimi
scriveranno lettere alla Serenità vostra in questo proposito.
Ho saputo, che ’l motivo di questo è nato dal signor principe
Mauritio, che coll’occasione delle truppe, che aspettano di
Alemagna, et il bisogno dell’intratenerle ha eccitati li signori Stati
a far questa risolutione del far ufficio con vostra Serenità. Come
ho detto non è stato alcuno presso di me, venendo risponderò
et mi tenerò sopra parole generali finché mi venga preciso
commandamento di lei, come doverò governarmi nelle risposte.
Hoggi doppo pranso mi sono trovato col signor principe Mauritio.
Che di questo particolare non mi ha gettato alcun cenno. A sua Eccellenza
ho anco communicato quanto è sudetto, di che rese gratie
a vostra Serenità et disse nel particolar del passaggio, che se Spagnuoli po-
tranno ingannar la serenissima Republica lo faranno, et che bisognava
ch’ella si tenesse ben su le sue guardie; et quanto alla Valtelina
che sarebbe stato il negotio di Wesel, vedevano Spagnuoli impe-
dito il re di Francia nel suo Stato, et l’altre cose caminar
secondo il lor gusto havevano ragione di non temer di alcuno 
--- page 211v---
 et avantaggiarsi col beneficio del tempo; che così credeva sarebbe
successo anco del Palatinato; et discorrendo delle voci de’ prepa-
rationi d’armi del governator di Milano, et che fosse per accrescerle
disse, che non credeva, che Spagnuoli fossero per intraprender
doi guerre in Italia, et in questi paesi. Poco mi trattenni con sua Eccellenza
prima perché era aspettata da altri, poi non trovandosi affatto
bene. Per una flussione c’ha nella golla, che le ha causata qualche
picciola
alteratione, ma coll’aiuto di Dio si trova ben, et si
può sperar che non haverà per hora maggior accidente. Gratie etc.
Dall’Haya li 19 luglio 1621
di vostra Serenità
humilissimo, et devotissimo servitore
Christofforo Suriano

--- page 212r---


--- page 212v---
Al serenissimo principe di Venetia
prima
n° 316 fin 318

