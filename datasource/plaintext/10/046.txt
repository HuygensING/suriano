
--- page 223r---
n° 319
Serenissimo Principe
in conformità di quello, che riverentemente scrissi hoggi otto alla Serenità vostra
nelle mie prime delle tre lettere, che saranno qui aggiunte in copia,
che pensano, che li signori Stati dovessero far passar qualche espresso
ufficio meco per ricerca l’assistenza delli 50 mila fiorini per mese
dichiariti di soccorso per l’aleanza già contrattata hieri venero
a me doi deputati dell’assemblea dell’Eccellenze loro, et doppo alcune
parole di complimento mi dissero, che sendo elle già condotte
a stato della guerra, et di esser travagliate per essa dal potentissimo
re di Spagna havevano a tal effetto molte armi in piedi tanto
per mare, che per terra con spesa di grandissimo momento; ma
conoscendo anco il bisogno urgente per haver a contrastar
contra un tanto, et sì potente nemico, oltre li augumenti fatti
assai considerabili alle ordinarie compagnie era stato risoluto
di farne di nuove, et a tal effetto spedite commissioni nel
Palatinato, et nella Bassa Sassonia, et hormai buona parte era
arrivata in Paese; per il mantener delle quali genti il fon-
damento si era fatto nell’assistenza de’ collegati, et principalmente
sopra la serenissima Republica tanto interessata per ogni rispetto con
questa Republica. Che per l’innanti havevano sue Eccellenze fatta avver-
tita vostra Serenità del bisogno, che si offeriva di haver l’assistenza
debita delli cinquanta milla fiorini per mese, che hora appunto
era il tempo, perché si poteva dir di haver la guerra aperta
et le hostilità succedevano da parte, et d’altra; che li signori
Stati non dubitavano punto dell’ottima volontà di vostra Serenità
verso queste Provincie, et della prontezza sua tanto
nell’ordinaria assistenza, che anco occorrendo nell’estraordinaria.

--- page 223v---
Che li signori Stati havevano ben posto in deliberatione di scriver a vostra Serenità di questo
particolare con far essi medesimi come era conveniente la instanza, ma have-
vano voluto mandar a pregar me ancora, che secondassi questo lor
bisogno, et deliberatione, che potevano già dir esser risolutione di
scriverlo, et perché io rappresentassi anco sendo sul luoco l’urgenza
et l’iminenza del pericolo, che loro soprastava. Questo in sostanza
fu l’ufficio portato con affetto, et con parole molto piene.
Io ringratiando li signori Stati del termine di confidenza, che
mostravano meco, brevemente risposi alli detti doi signori, che
poiché vedevo, che con tanta pienezza m’instavano non
haverei mancato di significar quanto da loro signorie m’era
stato significato, et dissi, che non si sarebbono già mai li signori Stati
ingannati dell’opinione, che havevano della buona volontà
della serenissima Republica verso queste Provincie, et come precedente-
mente in publica assemblea le havevo attestato, che a suo
tempo ella sarebbe stata pronta a sodisfar a quello si deve
del medesimo potevo assicurarli anco al presente. Mi repli-
corono, che ’l bisogno era presente, che le hostilità seguitavano,
et non si poteva dir altrimenti se non che vi fosse tanto per mar
che per terra inimicitia, et guerra aperta; et io replicando
a proposito qualche cosa della necessità, che vostra Serenità haveva
di mantenersi con spesa a’ suoi confini, mi rispose monsignor
Bucorst, ch’era quello, che portava la parola, che
Spagnuoli non haverebbono fatta cosa alcuna contra di lei
et tanto più l’haverebbono lasciata in pace; quando haves-
sero come havevano l’arme impiegate da questa parte.

--- page 224r---
Et con pregarmi di nuovo a secondar con mie lettere quelle delli
signori Stati, si licentiorono. Hoggi dovevano far il rapporto di
quanto havevano tirato da me per formar poi le lettere da
inviar alla Serenità vostra. Et io attenderò ciò, che doverò risponder.
In effetto li augumenti alle vecchie compagnie sono fatti, come so di haver
altre volte riverentemente significato, et le levate in Alemagna, et nella
Bassa Sassonia già sono arrivate in questi paesi, né delle quindeci
compagnie deliberate di assoldare restano a venir più che tre
et saranno anc’esse, come l’altre di 300 fanti l’una. Le hosti-
lità vanno sempre augumentando da parte, et d’altra. Quelli
di Berghen op Zoom hanno ritenuti sei carri, che con mercan-
tie, et altro venivano d’Aquisgrana, et Colonia, et passavano
in Anversa, et dalla parte de’ Spagnuoli verso Grave sono
state prese tre barche piene di genti, che andavano al mer-
cato. Per mare anco si è preso qualche altro vassello, si
ranzonano le genti, et si fanno simil atti di hostilità. Et
aggiunto a questo ho saputo, che ’l signor principe Mauritio habbi
dati ordini, et libertà aperta alla soldatesca, che si tiene su le
frontiere di sortir in campagna, et depredare, et far ogni
cosa, che si può a danno dell’inimico. Viene interpretato
quest’ordine per voler veder ciò che vuol far lo Spagnuolo
mentre formatamente non esce in campagna.
Il marchese
Spinola va ben mutando guarnigioni da un luoco all’altro
et qualche munitioni, che haveva fatte non ha molto scary-
care ha avviso il signor principe Mauritio dal governator di
Lilò, che si sono tornate prontamente ad imbarcare, né si aspetta 
--- page 224v---
 hora altro se non la mossa dello Spinola. Mi scrive il Pasini, che
questa si era raffreddata un poco, et le lettere sono de’ 19 del presente
che può esser, che si differisca per aspettar nuovi ordini di Spagna; ma
più tosto denari. Viene anco scritto, che di là si temi per mancamento
pur di denari di qualche amutinatione. Lettere da questa
parte sono state scritte per tutte le chiese in queste Provincie per
una general preghiera, che doverà farsi per mercordì otto, et conten-
gono in substanza d’implorar il divino aiuto perché assisti a
queste Provincie, et alla conservatione della sua libertà; et
essendo già il signor principe Mauritio in punto, et provisto di tutti li
apprestamenti, munitioni, et altre cose necessarie per la guerra, et
dovendo però uscir in campagna, pregar particolarmente perché Dio lo difendi, gl’assisti, et lo protega. Alcuni vogliono dire, che
queste lettere servino per chiuder le bocche ai popoli, che
mal volontieri veggono esser obligati a tante spese senza
che l’armata sorti in campagna; ma non vi è apparenza con
tutto ciò, se non esce anco lo Spinola. In Brusseles si tiene
per fermo, che sia negotio in piedi di accommodamento, et par che
Brabantesi in particolare lo desiderino, et lo preghino, buona
volontà anco da questa parte vi è alla quiete, ma difficile
sarà il riuscirne. Questi signori, et sua Eccellenza caminano avanti,
et la prudenza della Serenità vostra può considerare, et conieturare, che movendosi di qua la guerra ella sia per restar libera da
sospetti, et da travagli, et il fomento, che gli darà tanto maggiormente
sia per assicurarla nel suo Stato.
La casa d’Austria in questi tempi ha da pensar assai, et molti sono 
--- page 225r---
 di opinione, che mirino Spagnuoli all’accommodamento delle cose dell’
Imperio, et ove habbino a parar l’armi turchesche.
Il signor ambasciator d’Inghilterra ha havuto lettere di Ratisbona dal signor ambasciator Dighbi
con avviso, che quivi haveva trovato il suo secretario con parola
dell’Imperatore di doversi trovar presto a Praga, et nomina anco
la giornata de’ 5 del presente, che doveva partir sua Maestà cesarea
d[a] Stiria per venir nella detta Praga; aggiunge, che a quella
volta si sarebbe incaminato quando altro accidente non
gli havesse fatto mutar camino, et andar a trovar l’Imperatore
ove egli fosse. Et da Heidelbergh con lettere ricevute dal Re
sabbato a sera viene scritto, che detto Dighbi, havendo
presentito, che sua Maestà cesarea doveva ritardar più di quello
non pensava per venir a Praga, andava alla sua volta
per essequir le sue commissioni. L’opinione di questo signor ambasciator
Carleton, et anco de’ più intimi del Re, è che lunga, et
difficile habbi ad esser la restitutione del Palatinato, quando
l’armi turchesche, et l’avicinarsi d’esse non apporti beneficio
alla causa del Re palatino.
Ha avviso questa Maestà, che ’l conte di Mansfelt si conservi alla
custodia del Palatinato; ma non già che sia passato tanto
innanti quanto li rapporti hanno dato d’intender, che
fosse dentro la Bohemia; et al sicuro per quanto ho potuto
cavare non si muoverà quel Cavalliere senza l’ordine di
qua. Del marchese di Iegherdof si hanno le stesse no-
velle che per avanti senza avviso di gran avanzo; ma
ben, vi è qualche nuova, che Buquoi si fosse retirato tre leghe 
--- page 225v---
 dall’assedio, che haveva posto in quella parte di Ongaria.
Questi Alemani sono assai facili a creder le nuove, che vere servi-
rebbono di suo gran vantaggio, ma cadono ben presto dalle
speranze concette. Buoquoi era avvisato qui per morto, fuggato
il suo essercito. Doppo che non era morto, ma malamente ferito.
Ma non si è doppo havuta confermatione di tali avvisi, solo
il primo detto a vostra Serenità, et che pativa il suo essercito per malatie
per fugga di soldati, et per mancamento di denari, et di munitioni
che anco questo sarebbe assai.
Il secretario di questa Regina arrivò venerdì a sera d’Inghilterra havendole
portato per presente a nome del Re suo padre il ritratto di
lui in una bussula tutta ripiena di diamanti di gran valore.
Et facendomi ella honore avanti hieri di mostrarmelo mi disse vorrei più
tosto che per ogni diamante vi fosse tanti mille soldati, o tanti
denari, che bastasse a mantenerne perché soldati se ne troverebbono
et ben m’accorsi, che lo disse di buon cuore. Ha portato anco
il ritratto del principe di Walia suo fratello. Et nient’altro
che essortationi a lei, et al Re ad aspettare, et sperar di esser
rimessi nel possesso del suo. Anco il consiglier Pauli ha scritto il medesimo.
S’è pur trovato qualche mercante, che si è preso a carica di far
pagar a Norimbergh li 150 mila fiorini. Si daranno in tre settimane
et il ricevitor generale delli signori Stati risponde per la summa.
L’interesse, il tempo, et le spese, ne mangieranno ben vinti,
et forse trenta milla, et massime dovendo passar per diverse mani. Gratie etc.
Dall’Haya li 26 luglio 1621
di vostra Serenità
humilissimo, et devotissimo servitore
Christofforo Suriano

--- page 226r---


--- page 226v---
Al serenissimo principe di Venetia
prima
n° 319 fin 320

