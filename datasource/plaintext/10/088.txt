
--- page 450r---
Prima
n° 361 fin 362
Serenissimo Principe
l’illustrissimo signor podestà, et capitanio di Bassano con sue lettere
de’ 26 del mese passato m’ha inviate alcune mie, che col
mezo della diligenza fatta usar da sua Signoria illustrissima ha ricu-
perate dal svaleggio seguito nella sua giurisdittione
del corriero d’Augusta, et con le particolari ve n’era
una publica in raccommandatione delli signori Francesco
et Andrea Rodriges d’Andrade per la ricuperatione delle
sette balle di seta.
Sabbato poi mi pervene il dispaccio dell’ultimo del passato.
Vi era una lettera di vostra Serenità del medesimo giorno con gl’
avvisi de’ Grisoni, et di quello, che passava in quelle
parti; come anco della risolutione fatta dal governator
di Milano di mandar cavallaria, et infanteria
per servitio di Leopoldo contro Mansfelt.
Altra lettera pur de’ 31 m’è pervenuta colle sudette,
et hoggi appunto ho essequito il commandamento di vostra Serenità
nell’assemblea dei signori Stati con quella forma di
concetti, et di parole, che mi vengono considerate, et
detate dalla prudenza di lei. La rissolutione, ch’ella haveva presa di sodisfar
in conformità della capitullatione di aleanza alle
debite contributtioni: 
--- page 450v---
 la mia espositione con
allegra ciera fu aggradita, et con particolar dimostrati-
one di non poco contento udito quanto da lei
per servitio di queste Provincie era stato deliberato,
et doppo haversi tra li deputati formata la
risposta il Pressidente presa licenza di
parlare disse: sono hora due anni passati,
che in questo stesso luoco è stata formata,
et stabilita l’aleanza tra la serenissima republica
di Venetia, et la nostra, né altro si è promes-
so giamai alcuno di questi signori dalla sin-
cerità di sua Serenità, che li effetti veri et sin-
ceri non altrimenti di quello, che si promettono
di loro stessi, et perché doppo l’espiratione della
tregua, et anco qualche settimane inanzi
sono queste Provincie state dechiarite nemi-
che, ribelli, et sottoposte ad hostilità,
et ad aperta guerra, d’allhora
si può 
--- page 451r---
 sicuramente dire, che siano entrate nei tra-
vagli di essa, tanto con le sudette publiche hostilità
che con particolari ritentioni fatte da’ Spagnoli, onde si può
dir, che presto sia un anno che questa Republica sia
per necessità condannata alle spese, et col peso
dell’interesse di molta militia, et di molti
vasselli, dovendo contrastar alle armi di
così potente nemico in tre parti, in mare
nel proprio Paese, et sui confini, et per tanto
sperano li signori Stati che sua Serenità, havuto
rispetto a questo, alle spese fatte, et a quelle,
sono sottoposti, condescenderà a sodisfar a tutto
fin da principio di questa guerra, sicura che
non altrimenti haveressimo fatto noi, et lo
faressimo quando che Dio liberi la serenissima
Republica, ella 
--- page 451v---
 fosse attaccata, o invasa con
atto hostile, e in quelle maniere, che sono
dichiarite nel quarto capitollo dell’aleanza,
et perché la necessità è presente, et continue
sono le spese, che fanno li signori Stati per questo
s’haverebbe ben desiderato, che qui fosse stato
da voi prontamente esborsato il denaro, conforme
all’espressa dechiaratione in questo proposito nel
quinto capitlo di detta aleanza, che parla di
contarsi il denaro dall’ambasciator, o ressidente,
che sarà stato di quella Republica, che haverà
la guerra, haveranno però questi signori consideratione
a quanto sua Serenità ha fatto dire per l’esborso
del denaro, in tanto li signori Stati mi pregano
ringratiar affettuosamente per loro nome la
serenissima Republica di quanto ha loro fatto sapere,
 
--- page 452r---
 che si riceve per testimonio della sua buona
volontà, assicurandola, che se la prometteranno
sempre verso questi Stati, come et per la libertà
commune, et per gl’interessi reciprochi di amore
et della commune difesa, et conservatione, sua
Serenità si potrà prometter sempre dal canto di
queste Provincie. Un altro dei signori della
provincia di Holanda che è quella, che presiede
questa settimana, soggiunse: li signori Stati
vi pregano anco di tenir la buona mano, et
scriver efficacemente, perché sia sodisfatto a tutte
le mesate deccorse. Io a quanto mi disse
il Presidente corisposi in complimento repli-
cando il buon affetto di vostra Serenità, et l’ottima
inclinatione di lei verso queste nobilissime Provincie,
et sopra l’ultimo concetto me la passai con dire,
che non haverei mancato di scriver, ma che
poteva bastar a sufficienza, quanto che dal-
la serenissima

--- page 452v---
Republica era stato presentato;
ben mi avidi dai gesti, dai concetti, et dalle
parole, che restorno assai sodisfatti, et il signor
principe Mauritio in particolare facendo facia
allegra mostrò meco goder dell’aviso.
La speranza dei signori Stati è che vostra Serenità sia
per far sodisfar a tutto fin dal principio
della guerra. In qualcheduno, che
fece refflesso sopra quello, che mi ha commandato
di dire, dubitando, che vostra Serenità non volesse far
contar il danaro, se non venisse costì l’Ambasciatore
ma altri interpretorono che sarebbe bastante
per hora.

A qual proposito non lascierò di dir alla Serenità vostra che ’l
signor cavallier Arsen d’Inghilterra con lettere scritte al
padre communicate all’assemblea dei Stati Generali,
et con altre direttive alli stati di Holanda 
--- page 455r---
 ha tentato esser iscusato dall’ambasciata di Venetia
essortando la convenienza dei signori Stati, et il loro debito
esser di non digerir il mandar ambasciator a vostra Serenità
mentr’egli impedito in Inghilterra, et per li suoi particolari
interessi non poteva andarvi. Nei Stati Generali
non si ha pigliato a mano questo negotio sendosi li depu-
tati di Holanda riservati di parlarne alli stati
della Provincia convocati, li quali non sono stati
d’accordo, et particolarmente Dordrecht, Amsterdam, Alcmar,
et qualche altra principal città restano salde nel
voler, che l’Arsen vadi; ma poiché si sono disuniti
più non si parlerà per hora di questo negotio; solo
a nuova riduttione, che sarà per il principio di
marzo forse, che allhora l’Arsen sarà ritornato
d’Inghilterra. Intanto egli resta colla carica; perché
se bene anco la nobiltà si contenta licentiarlo
vi è però con riserva, se si troverà soggetto
proprio, che eletto doverà partir subito. Aspetterò
colla risposta delle presenti li prudenti avvertimenti
di vostra Serenità se questa iscusa dell’Arsen seguisse, come
doverò muovermi, et governarmi se doverò o
sottomano, o apertamente oppormi, quando sentissi 
--- page 455v---
 nominar soggetto d’inferior qualità di detto Arsen, o non
fosse del corpo della nobiltà, mentre ho subodorato,
che vi pretende un figliolo del borgomastro di Amsterdam
Pavoni stato console in Soria, che non è del corpo
di detta nobiltà. Intanto non mancarò con ogni
debita riserva di mantener la publica riputatione.
Ho presa buona opportunità di raccommandar alli
signori Stati il negotio et interessi delli mercanti Rodriges
et soliciterò per haverne se sarà possibile una
buona ispeditione. Gratie etc.
Dall’Haya li 24 genaro 1622
di vostra Serenità
humilissimo, et devotissimo servitore
Christofforo Suriano

--- page 458r---


--- page 458v---
Al serenissimo principe di Venetia
prima
n° 361 fin 362


--- page 453r---


--- page 453v---


--- page 454r---


--- page 454v---


