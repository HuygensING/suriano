
--- page 432r---
n° 357 sola
Serenissimo Principe
in Anversa sino al partir giovedì passato dell’ultimo messaggiero da
quella città non era ancor comparso l’ordinario d’Italia, che doveva
portarmi il dispaccio dei dieci di decembre, che mi fa dubitar
che sia smarrito. Questo mancamento mi preme grandemente per
il publico servitio; et n’ho sentimento d’animo; come patisco anco
per il mio particolare mentre sono buoni giorni, che attendo le mie
ordinarie provisioni, che con gl’ultimi dispacci però fui avvertito
che ancor non erano state pagate al mio agente. Onde se mi
trovi impacciato lo lascio dir alla mia povera fortuna, et consi-
derar alla pietà, et prudenza della Serenità vostra senza non posso
fare, et anco colle provisioni ho dificoltà di mantenermi come
si conviene al servitio, et riputatione publica; et però la sup-
plico humilmente compassionar il mio stato.
Proviene il mancamento delle lettere dall’armi, che si trovano in Pala-
tinato; et queste Maestà, che ne attendono da Heidelbergh
stano ben antiosi, non sapendo quello, che in effetto passi
pontualmente in quella parte.
Gl’ultimi avvisi havuti dal Re furono, che Mansfelt doppo haver
messe in contributione le terre di Spira, et da Worms fino
a Strasburgh si fosse retirato a Germenshein terra della Maestà sua
sopra il Rheno, che la fortificava, et che havesse intentione
di quivi fabricar un ponte; et si conferma di Colonia con
lettere de’ 21 del passato, che a tal fine havesse fatto
condur da vintisette barche. Con lettere poi de’ 25 arrivate 
--- page 432v---
 avanti hieri viene avvisato, ch’esso Mansfelt sia marchiato
verso Alsatia per quivi svernare; mentre il vescovato di
Spira resta tutto quasi ruinato, et mangiato; ma questo
non viene però scritto con tutta la sicurezza.
Li freddi gravissimi, che si sono messi hanno nel Basso Palatinato
fatta abandonar la campagna, sendosi le genti di guerra
ridotte in guarnigione, et li Spagnuoli in particolare per la maggior
parte si trovano retirati in Oppenheim, Altzen, et Cruci-
nach. Entro Bacrach sopra il Rheno sono arrivate
dieci insegne da piedi; le quali sono necessitati gl’habi-
tanti intratenire. Per innanti li medesimi havevano fatto
compianto, et supplicato l’Imperatore per esser sollevati da
tali gravezze; ma il commissario spagnuolo intendendo
queste li ha condannati a pagar doi milla fiorini.
Il duca Christiano di Bransvich si teneva tuttavia all’
intorno di Amenenbourgh con 19 cornete di cavallaria,
et cinquecento moschetieri; si dice, che quattro milla
fanti erano ancor pronti, et altri avvisi portano che
erano anco arrivati a detto Duca. Si aggiunge in
oltre, che ’l baron d’Anholt, che con 17 cornette di
cavallaria, et cinquemille pedoni pensava di andar ad
attaccar detto Duca; fosse stato necessitato dal freddo
et dal giaccio sopravenuto a fermarse, et non passar
più avanti.

--- page 433r---
Intendo che ’l landtgrave d’Hassia oltre li ottocento cavalli,
et mille moschettieri, che erano stati prima levati da detto
Principe si trovi ancor insieme quattro mille huomini del Paese
scielti di gente eletta; che havesse inviato verso Anholt
per procurar di saper dell’intentione di lui, et questo per
lettere che Tilli haveva scritte ad esso Landtgrave
essortandolo ad impedir li progressi del duca giovane di
Bransvich; altrimenti haverebbe egli medesimo convenuto farlo
et in tal caso si sarebbe iscusato, se a sua Altezza succedesse
qualche incommodità.
Qui si trova da cinque o sei giorni in qua un conte di
Valdech venuto espressamente per compiangersi con questi signori
et con il signor principe Mauritio del torto, che pretende esserli
stato fatto dal detto landtgrave d’Hassia, havendoli
prese, et occupate quasi tutte le sue terre, sotto pretesto
com’egli dice, che habbi voluto essercitar auttorità,
et metter genti nei magistrati senza il consenso, o saputa
di detto Landtgrave. Alcuni hanno dubio, che se esso
Landtgrave non si risolve a restituir il suo a questo
Conte, ch’egli potrebbe gettarsi in braccia a’ Spagnuoli
il che da questa parte si divertirà in ogni possibil
maniera; et parmi intender, che sue Eccellenze et il signor Principe
habbino risoluto di scriver lettere d’ufficio, et efficaci
al detto Landtgrave.

--- page 433v---
Sono hora quasi tre settimane, che principiato il gelo ha
durato, et se ben mostra l’aria qualche apparenza
di mutatione; con tutto ciò non appar talmente che sì tosto
habbi a sgelarsi.
Gl’avvisi, che si sono havuti, che ’l marchese Spinola sia
passato più avanti doi giornate verso Giuliers, hanno
trattenuto qui il principe Henrico; altrimenti era risoluto
che tornasse a Nimeghen; et viene scritto da Brusseles,
et affermato da più di una mano, che l’Infanta
habbi commandato a detto Marchese di non abandonar
quei posti; risoluti Spagnuoli di voler haver Giuliers
nelle mani; et di levar ogni commodità a quella
piazza a tal effetto, et perché li signori Stati non vi posseno
introdur alcuna cosa dentro.
Passando alcuni soldati dei Spagnuoli in numero in circa
di trenta per la campagna scorrendola a cavallo verso
Bergh op Zoom hebbero avviso, che pocho più di
dieci de’ Holandesi si trovavano poco discosti
corsero a quella volta; ma diedero in un’imboscata
di più di cinquanta altri, che batterono quelli
de’ Spagnuoli, ne hanno fatti prigioni, et fugati
et morti.
Sperano Spagnuoli a primo tempo dar del da far assai a queste
Provincie, et massime colle nuove, che hanno havute 
--- page 434r---
 del salvo arrivo della flotta; che se ben per il Re non è
che d’un million, et mezo; si promettono però, che del-
li dieci millioni, che spargono esser de’ mercanti, il Re
facilemente potrà haverne a sua dispositione buona parte.
Di nuovo si convocarà questa settimana l’assemblea di
Holanda per deliberar sopra il trovar buon nervo di
denaro per il mantenimento della guerra; accorgendosi molto
bene, che Spagnuoli la vogliono; anzi, che viene
avvisato di Brabant persona amico mio, che la
serenissima Infanta habbi havuto ordine di assicurar il
Marchese, che attendi pur bene al servitio di sua Maestà,
perché ella non gli lascierà mancar denaro. Et sempre
da qualcheduno del Governo mi si tocca quello, che aspettano
dalla Serenità vostra; et sono addimandato da altri se ho risposta
alle loro ultime lettere; mi iscuso col mancamento in che
mi trovo in esse; et per conservar il buon affetto, non
manco di usar parole amorevoli, et dolci, con quella
riserva però, che mi si conviene.
Stano questi signori in gran dubio di quello, che sia ancor per
far il re della Gran Bertagna per questo Re. Et
havendo detto il signor ambasciator Carleton ad alcuni, che ’l conte
di Gondemar doveva passar in Spagna, et in suo luoco
per provisione, et fino al suo ritorno doveva passar
a Londra don Carlo Colonna governator di Cambrai con 
--- page 434v---
 titolo di estraordinario tengono per fermo, che sia per adormentar
il Re, et per distorlo da qualche buona risolutione
altri temono, che sia tanto impegnato con Spagnuoli
et per il maritaggio, et per altro, che non sappi disimpe-
gnarsi. Si fa anco comento sopra la licenza, et per-
missione data al general Veer di passar in Inghilterra.
Aspettavo con desiderio lettere di vostra Serenità per esser informato
più a pieno di quello passasse nel particolar de’ Grisoni,
et per incontrar se fosse vero l’avviso, che qui è
stato scritto di Colonia, che li deputati de’ 13 Cantoni
de’ Svizzeri ridotti a Bada habbino rifiutato
di sentir doi ambasciatori di Leopoldo; che vedendo esser li
sudditi delle doi religioni trattati quasi d’una medesima
maniera dalli Spagnuoli et dalle genti dell’arciduca
Leopoldo, con spogliar le chiese tutte, le libertà, et li
privilegi, habbino risoluto di levar 24000 fanti
per ricuperar la Valtelina, et rimetter li Grisoni
nel pristino stato, et che con ambasciatori in un medesimo
tempo fossero per far intimar a Leopoldo, et a feria
o la restitutione sudetta, o la guerra. Le cose che si
desiderano si vorrebbe bene, che fossero, et questi signori
di nuova di tanto momento non sano che creder
vivono con buona sperana; tuttavia quel grisone
Gasparo Boneranda non sa persuadersi un tanto bene 
--- page 435r---
 considera quanto alieni, et quanto contrarii siano
stati sempre li Cantoni catholici, et particolarmente li cinque
piccioli come siano obligati di giuramento di non servir
contra la casa d’Austria, et lo stato di Milano;
et malamente si persuade anco de’ deputati nei Cantoni
evangelici. Tuttavia s’è vero lo chiama miracolo.
Con questa buona boca restano li signori Stati. L’avviso
venne di Colonia con lettere de’ 21 del passato; ma non
scrive l’agene Bilderbech di questo particolare alcuna cosa
con quelle dei 25.
Detto Boneranda fu hieri a licentiarsi da me, volendo
passar verso Svizzeri, et m’ha pregato di raccommandar
la sua Patria alla Serenità vostra, et di haver qui per raccommandate
appresso questi signori le mieserie, et l’afflittioni di quei
poveri popoli, et di quella Republica. Io gli ho date
buone parole, et contentatolo nella miglior maniera
con assicurarlo, che in me haverebbe potuto sempre
promettersi ottima volontà verso la sua Natione.
Pensava partir hoggi, et se ne va con piene attestationi
di haver fatto tutto ciò che ha potuto a servitio della
sua Patria datagli da questi signori.
Con le presenti mando la replicata della mia d’hoggi otto
n° 356. Gratie etc.
Dall’Haya li 3 genaro 1622
di vostra Serenità
humilissimo, et devotissimo servitore
Christofforo Suriano

--- page 435v---
Al serenissimo principe di Venetia
n° 357 sola
