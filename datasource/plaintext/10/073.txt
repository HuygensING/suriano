
--- page 364r---
2da
n° 346 comincia 345
fin 347
Serenissimo Principe
con quel contento maggiore, col quale s’aspettano con desiderio
le cose che possono apportar consolatione è stato ricevuto
da queste Maestà l’avviso che l’assedio di Franchendal
si fosse levato. Diverse sono le lettere, che portano la
nuova, ancorché sue Maestà fino a questa sera non habbino
havute particolari lettere dal conte di Mansfelt, o da altri
della piazza, è vero che ancor l’ordinario non è capitato,
ma li signori Stati in particolare ne sono avvisati. Non hanno
lasciato Spagnuoli di far ogni sforzo et col canone,
et con diversi assalti; ma havendo poi presentito che
Mansfelt, et il Veer calavano con quindeci mille
fanti risolverono voltar spalle, che fu con non
poco disordine, et tale che scrive di Colonia l’agente di questi
signori che nella confusione hanno lasciato a dietro
dieci pezzi di canone; oltre l’haver
negl’assalti perduti da tremilla fanti, se non son
tanti, almeno sono tre milla punti di riputatione.
Si scrive, che unite alcune delle genti di Mansfelt con
Obentraut colonello seguitassero Spagnuoli, ma non
si aggiunge, che habbino effetuato alcuna cosa.
A’ 20 del passato le doi armate del Veer, et del signor conte
di Mansfelt si unirono tra Manechim, et Fran-
chendal, et a’ 25 seguì il levarsi l’assedio senza
che questi arrivassero.
In Franchendal dicono esser stato ricevuto Mansfelt
con molto giubilo, et allegrezza da quei borghesi.
Veniva dubitato, che ’l duca di Baviera dovesse 
--- page 364v---
 seguitar Mansfelt, ma sin qui non si è inteso se non che si tenisse
nei contorni di Norimbergh, havendo addimandati a quella
città un millione, et doi cento milla fiorini. Si tiene per
fermo, che quel Principe si tenirà sui limiti dell’Alto
Palatinato senza passar più avanti per tema che et il
principe Gabor, et il marchese di Jegherendorf non
entrassero essi poi ad invader nella Baviera. In oltre
per non offender li principi protestanti di Alemagna
o ingelosirli, et tirarsi adosso effetti pernitiosi al suo
interesse.
È avvisata questa Maestà, che alcuni dei principi disuniti
habbino cominciato a levar qualche genti ognuno
sul suo Stato; et questi signori che ne hanno anco l’avviso
sperano qualche buon effetto.
Sono avvertite, et consigliate queste Maestà a tentar ogni
possibil mezo, et usar ogni industria per tener in piedi
l’armi di Mansfelt, che se finhora si è conservato
et può far del bene assai colla conservatione delle
sue truppe, si deve evitar che non cadi, et si dia
alla disperatione.
Hanno havuto avviso le Maestà loro d’Inghilterra che ’l Re
habbi approbato tutte le levate fatte far da questo Re
a Amburgh, et nei convicini, et li dieci o più mille
cavalli del duca di Bransuich vescovo d’Alberstat
et più, che contentandosi dell’esborso fatto da Dighbi
altrettanto anco habbi ordinato, che sia immediate
ispedito in Palatinato. Entrano per tanto sue Maestà 
--- page 365r---
 in migliori speranze, et che ’l Re sia per passar più guanti
a più vigorosi effetti, vedendo massime di esser stato tanto ingannato.
Sperano insieme che a questo possi giovar grandemente la
relatione, che doverà far il baron Dighbi, assicurandosi
che doverà farla veridica, sendo più che notorio
al mondo quanto egli sia stato ingannato et da
speranze, et da parole, et egli stesso ha scritto, et
promesso con lettere alla Regina di far l’ufficio
come si deveva, et il signor ambasciator Carleton a me ha detto
ancora havere egli scrittogli il medesimo aggiungendo
m’assicurò, che si sarà già ben aveduto delli arti-
ficii di quelli di casa d’Austria imperialisti;
et (con sorriso) si accorgerà ben anco quello che
siano Spagnuoli. La prudenza di vostra Serenità intende il concetto.
Doveva egli venir qui appresso queste Maestà, et massime
per veder la Regina di ordine del Re, ma sendo
stato a Brusseles, et temendo che gli mancasse
tempo in questa congiuntura si è escusato con essa
Regina adducendo che per trovar il Re, et il suo
consiglio a Londra doveva trovarvisi qualche
giorno innanti la festività dei santi per poter far
la relatione ch’era servitio di sua Maestà mag-
giore, che questo facesse, che di venir qui a complire
et per tanto la pregava ad iscusar questa sua
buona volontà, et il desiderio: che haveva di appor-
tar bene a’ suoi interessi. È stata accettata la 
--- page 365v---
 iscusa per buona, et fatta consequenza anco dallo scritto
che habbi da far buon ufficio. Il che si attenderà con
sommo desiderio da sua Maestà.
Sendo partito Dighbi dalla corte dell’Imperatore con intentione di sua Maestà
che dovesse seguir la sospension d’armi nei Palatinati
il che gli fu anco confirmato con lettere; doppo ne
sono state intercette di sua Maestà cesarea a Baviera
a cui essortava passar avanti nell’acquisto dell’Alto
Palatinato com’è seguito.
Di più nonostante, che habbi l’Imperatore mostrato di voler
rimetter il negotio del Palatinato intieramente all’
Infanta per la restitutione, senza esprimersi di condir
in ogni modo sono avvisate sue Maestà similmente li signori
Stati, che doverà questo Principe dar deponer l’
armi a Mansfelt, et a tutti gl’adherenti suoi, et
dar nelle mani de’ commessi della Maestà sua cesarea le piazze
che si tengono ancor in Bohemia per questa Maestà,
et che poi si parlerà della restitutione.
In conformità di che il signor Trombol agente del re della
Gran Bertagna a Brusseles nel far ufficio colla
serenissima Infanta rappresenta alla Regina haver
quell’Altezza con affettuose parole fatta attestatione
amplissima di desiderar ogni prosperità alla Maestà sua et
di compianger le sue fortune, et che volontieri
vorrebbe poter far qualche cosa per lei; ma che
le dispiaceva di haver legate le mani dall’Imperatore.
Mi disse hieri la Regina questo tanto, et di haver anco 
--- page 366r---
 di nuovo col mezo del medesimo signor Trombol fatto corrisponder
a questo cortese ufficio con qualche aggiunta, et che
l’Infanta habbi replicato, che volentieri vorrebbe potersi
scioglier le mani per portar pare de’ suoi travagli, et
sollevarnela; laudando grandemente la bontà di quella Prin-
cipessa, et dicendomi, che si assicurava nonostante
l’esser spagnuola della candidezza del suo animo.
Dalla medesima Regina mi fu detto che haveva intesi, che ’l conte
di Gondemar ambasciator spagnuolo doveva partir d’Inghilterra
et il suo luoco doveva andar il marchese di Bellamar
aggiungendo se l’uno è fino, l’altro non sarà manco
et saprà fabricar su i fondamenti di Gondemar.
Si ha avviso certo, che ’l marchese di Brandemburgh habbi
havuto dal re di Polonia l’investitura del ducato
di Prussia tanto aspettata, et patientemente tentata
li disturbi, che ha quel Principe si crede, et tiene
per certo, che habbino giovato al detto serenissimo Elettore
et delli affari col Turco da quella parte non sento
qui avviso certo perché come già otto giorni si publi-
corono a vantaggio di Polonia; hora si publicano
a suo gran svantaggio né sano manco questi del
Governo che creder.
È arrivato qui venerdì quel gentilhuomo del Re palatino
teneva presso la Serenità vostra il qual d’ordine di sua Maestà
fu hieri a trovarmi, et per nome di lei a testificarmi
la sodisfattione, che haveva ricevuto della risposta
che a nome di vostra Serenità le haveva portato, et la sicurezza 
--- page 366v---
 che le haveva attestata dell’ottima volontà sua verso
li suoi interessi et complendo con altre parole aggiunse
anco la particolar sodisfattione che in persona sua haveva
ricevuta mentre quivi si era trattenuto, et anco per li honori
et favori ricevuti al partir suo. Havendo complito
a sufficienza seco; stimai mio debito di trovarmi
hieri sera con sua Maestà colla quale sodisfacendo con
ringratiamenti ella ripigliò de’ medesimi concetti; et chiuse
in fine un raccommandar a vostra Serenità le cose sue, le sue
fortune; et il buon essito d’esse; mentre pareva pure
che si aprisse addito a qualche buona riuscita; non
havendo disse bisogno maggiore, che d’esser aiutato
et sostentato da più cari amici tra quali stimo, et honoro
la serenissima Republica per tale. Io con parole generali dissi,
che da vostra Serenità sarebbe stata sempre desiderata ogni
maggior prosperità (et bene alle cose sue) et con concetti
simili sodisfeci in quanto puoti. Gratie etc.
Dall’Haya li 8 novembre 1621
di vostra Serenità
humillissimo et devotissimo servitore
Christofforo Suriano

--- page 367r---


--- page 367v---
Al serenissimo principe di Venetia
2da
n° 346 comincia 345
fin 347
