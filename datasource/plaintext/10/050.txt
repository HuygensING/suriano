
--- page 249r---
n° 323 sola
Serenissimo Principe
il contenuto delle lettere della Serenità vostra de’ 17 del passato mi servirà d’informatione
della maniera, che mi viene commesso da lei, et conforme all’importanza delli
avvisi.
Per quello tocca vostra Serenità che passi divulgatione in Spagna, che in questi paesi
habbi ad esser la prorogatione della tregua qui continua a correr la medesima
opinione nell’universale, et massime mentre non si veggono Spagnuoli risoluti
di uscir col grosso dell’armata in campagna: vanno nondimeno ogni
giorno seguendo qualche hostilità, havendo ultimamente Spagnuoli fatti
impiccar sei soldati della guarnigione di Grunighen, ch’erano andati per
riscuoter certa contributione da’ paesani. Tutte le guarnigioni
dei signori Stati hanno ordine di poter lasciar fuori dieci, et dodici soldati
per guarnigione, et fino ai quaranta secondo, che si conoscerà poter
servire ad essequir qualche cosa di buono. La commissione è data
da sua Eccellenza la quale anco in particolare ha auttorizato il duca di Sassonia
detto di Wimar preso ultimamente dalli signori Stati nel suo servitio, con
haverli assignata la compagnia di cavallaria del conte di Holach, di
correr il Paese con altre quattro, o cinque compagnie di cavalli.
Viene detto, c’habbi ricontrati di quelli degl’inimici, che andavano
di convoi con denari per pagamento di soldatesca, che ’l danaro nei
carri si sia salvato, ma rotti, et fuggati i cavallieri. Altri riportano,
et di questo sono lettere alli stati di Holanda, che si siano ritirati
in un castello, et habbino ricusato venir alla zuffa: s’attende
però la certezza dell’avviso.
Non può tardar, che non si senti di ritorno a Brusseles il corriero,
che fu spedito in Spagna con l’avviso della morte del serenissimo Alberto,
et questo doverà portar ciò c’habbi a farsi da’ ministri spagnoli
da questa parte. Viene scritto, che questo corriero si aspettava 
--- page 249v---
 con desiderio della serenissima Infanta a fine di saper la risolutione di quello do-
verà esser di lei nel particolar del governo, sendo per quanto s’intende risoluta
non accettar altra conditione, che quella della sovranità sin che vive.
Et doppo il signor principe Mauritio è stato avvisato, che alla detta Altezza sia
venuto di Spagna il titolo di regina di Valenza; così m’è stato riferto;
ma vostra Serenità dal luoco proprio haverà havuto più sicuro l’avviso.
Al primo del presente arrivò a Brusseles corriero di Spagna con provisione (mi
scrive il Pasini) di un million, et mezo di ducati; ma al signor principe di
Oranges viene scritto un millione, et doicento mille da esser esborsati nella
piazza di Anversa da mercanti per via di lettere, non havendosi voluto
aventurar il contante, come hanno fatto per il passato. L’ambasciator
del re della Gran Bertagna alla corte catholica per rincontro di questo
scrive al signor ambasciator Carleton qui, che alla corte erano stati destinati
per Fiandra trecento milla ducati da pagarsi in tre mesi agosto,
settembre, et ottobre, et questi sopra più delli cento trenta milla ducati, che
si rispondono di mese in mese per il pagamento delle militie; et fa quell’
ambasciator giudicio nelle sue lettere, che li Spagnuoli senz’altro vogliono haver la
guerra in questi paesi; et il signor Carleton tiene per certo, ch’ella sarà, et
ben gagliardo. La maniera però colla quale Sapgnuoli si governano
da questa parte mostra più tosto di voler far spender, che altrimenti.
è vero che spenderanno anc’essi essendo caricati d’un gran quantità di genti.
Stando per espirar la tregua nel Palatinato fu procurato a Brusseles, ch’
ella si prorogasse; ma non si ha voluto dar più d’orecchio pigliandosi
per pretesto l’operationi del conte di Mansfelt a suggestioni anco del duca
di Baviera, che haveva ispediti doi corrieri a quella corte uno
doppo l’altro. Col primo avvisava l’entrata nel suo Stato del
conte di Mansfelt; coll’altro, che da lui, et dalle sue genti havesse 
--- page 250r---
 ricevuto qualche danno; instava però a sua Altezza et al marchese Spinola, che
nel Basso Palatinato si muovessero l’armi a fine di far diversione, et egli
dal canto suo haverebbe fatto ogni cosa possibile per strigliar (come
diceva) il conte di Mansfelt. Ancor non si sa veramente la risolutione presa dall’Altezza sua
et dal suo Consiglio; ma corre una voce non so con qual fondamento
che habbino dalla parte di Brabant ad inviarsi una buona parte di militia alla volta di Alemagna.
È avvisata questa Maestà, che agl’habitanti dell’Alto Palatinato sia stato
fatto sapere a nome dell’Imperatore di dover lasciar il loro Principe naturale
et ridursi sotto all’obedienza della Maestà sua cesarea altrimenti non aspettassero
altro, che lo sforzo, et la violenza.
Per questo, et altri avvisi simili sta questo Re perplesso assai, et più perplesso
non havendo ancor nuova alcuna del negotiato di Dighbi coll’Imperatore
dubitando assai dell’essito, et che le conditioni, che saranno proposte
habbino ad esser dure, et difficli ad accettarsi; non si fidando dell’
intramessa del detto Dighbi, et non le accettando di esser totalmente aban-
donato dal re della Gran Bertagna.
Dall’altro canto non sa promettersi, che ’l conte di Mansfelt possi sussister, né
vede il mezo, come poterlo sostenere. Et mi è stato affermato, ch’esso
Mansfelt habbi fatto pervenir all’orrecchie di questa Maestà, che
non saprà più che fare, mentre non ha con che mantenersi, et che
haverebbe fatto il più, c’havesse potuto; ma non potendo più have-
rebbe tentato retirarsi dalla parte di Bethelem Gabor, et lasciando
la sua correr quella fortuna. Di più ho inteso anco che ’l Ruppa
cancelliero di Bohemia, ch’è qui si sia doluto assai dell’irresolutione
del Re, et desidera anc’egli haver qualche cosa della mente
di sua Maestà, o che almeno lo lasci libero di ritirarsi alla parte di

--- page 250v---
Gabor per far il meglio, che gli dava l’animo a vantaggio di quel
Principe, et per salvezza, et sicurezza di sé medesimo. Ma quello, che me
lo disse concluse, che havendosi posto il Re in mano di quello d’Inghilterra
et non havendo il nervo proprio per sostenersi da sé stesso era impossibile,
che potesse altrimenti disponer delle cose sue.
L’ambasciator di Francia, che fu avanti hieri in questa casa della Serenità vostra a proposito di
questo Principe mi disse, che non dubitava, che gli sarebbe stato restituito il
suo Stato coi titoli, et prerogative proprie, et che come sua Maestà christianissima
si era offerta di far ogni buon ufficio a tal effetto; così l’haveva
commesso al suo agente appresso Cesare; dicendomi di più, che al certo sua Maestà
non haverebbe permesso, che gli fosse levato in alcuna maniera il suo.
Ma che Spagnuoli, et la casa d’Austria vedendo imbarazzata la Maestà sua
nel far venir al dovere li sudditi suoi nel suo Regno si valevano dell’
opportunità per avanzar migliori le loro conditioni, et profitar del tempo
per altri suoi interessi; et che questa massima li serviva anco per l’incontro
della Valtelina, confermandomi anc’egli l’ufficio fatto da Pelicart
alla corte di Brusseles, di quello haveva ottenuto per la trattatione del
negotio, et per la restitutione di detta vale, et che vorrà il Re certo che
segui, sendo troppo interessata la sua parola, et la sua riputatione.
È stato pur confirmato, che ’l duca di Sassonia dovesse star per quest’anno senza
far alcuna cosa a profitto dell’Imperatore. Tuttavia l’agente di questi signori
scrive di Colonia, che vedendo quell’Altezza che ’l marchese di Iegher-
dorf passava avanti colle sue genti, ella con quelle, che haveva in piedi
fosse stata necessitata di farli oppositione; scrivendo anco alli stati
di Silesia in particolare con essortatione di tenersi all’accordo fatto
con lei come commissario dell’Imperatore, che si dicchiarava piegio della
promessa fatali da sua Maestà cesarea del perdono; che li haveva inviato 
--- page 251r---
 un reggimento d’infanteria, et una compagnia di cavalli, che li consiglia-
va a sortir in campagna colle genti, che havevano levate, et unirle colle sue
occupando da per tutto li passi più necessarii, et che insieme facessero tutto
ciò, che conveniva per il servitio del Paese. Et altri scrivono, che Iegher-
dorf senza dubio anderà ad unirsi con Bethelem Gabor di che
vostra Serenità haverà più sicuri avvisi dal proprio luoco.
Il re di Danimarca, havendo spediti li suoi affari più importanti con
Amburgh, et Brem, sendo confirmato da più parti quello, che riverentemente
le scrissi la passata settimana della sopravivenza dell’Arcivescovato per
il figliolo ottenuta dal Capitolo; era per licentiar le sue genti; ma prima
il governatore del ducato, o provincia d’Holsteim così commandato da
sua Maestà le haveva offerte a questi signori; ma sendone assai cariche, et non
offerendo d’intratenirle hanno ricusato di haverle con ringratiar
detto Governatore dell’offerta.
Da alcuno viene detto essersi inteso, che l’arcivescovo di Brem havesse deli-
berato di conferirsi alla corte dell’Imperatore per raccomandarsi alla Maestà sua cesarea
mentre pur a lui, che sia stata usata violenza alla sua volontà; et
dubita anco che ’l Re sia per necessitarlo a pigliar per moglie la sorella
del conte d’Oldemburgh per la pretensione che esso Arcivescovo habbi pro-
messo di maritarla, il che nega, et anco per esser sua cugina germana.
Alli tre deputati dai signori Stati per andar a stabilir la lega contrattata qui
coll’ambasciator di quella Maestà è stato aggiunto uno della provincia
di Grunighen per l’interesse, che ha quella parte di Frisia nel trafico
nei stati di detta Maestà, et credo, che questa settimana verso la
fine partiranno alla volta di Brem piazza destinatavi per la
trattatione; com’ho detto nel mio dispaccio n° 321 fin 322 qui appresso
replicato.

--- page 251v---
Tre doveranno deputarsi dalli signori Stati per Inghilterra questa è la deliberatione
presa; ma non ancor delle persone; né ancor è nominato alcuno per detta
carica. Sono stati all’allarma questi signori et li mercanti in Amsterdam ancor
di certa voce cosa, et confirmata dalla viva voce di qualcheduno venuto di
Londra, che ’l Re era risoluto di armar nuovi vasselli, o far venir
li suoi del Mediteraneo per vendir l’ingiuria fatta a’ suoi sudditi nell’
Indie. Et più, ch’era risoluta quella Maestà di voler, che fosse libero
l’ingresso, et la sortita de’ porti di Fiandra. Il signor ambasciator Carleton mi
ha detto, ch’egli in questo proposito non haveva cosa alcuna; ma ben
che questi signori haverebbono ben fatto di mandar quanto prima
a sua Maestà.
Di quello, che habbino fatto quei 200 genilhuomini entrati in alcune
felucche delle navi di sua maestà d’Inghilterra destinate contra corsari
di haver fin sotto le mura d’Algieri attaccato il fuoco in alcuni vasselli
di quei pirati qui si è havuto tal avviso, et vostra Serenità con più particolari
l’haverà dalla corte d’Inghilterra.
Qui è venuta nuova, che essendosi acceso il fuoco in Oppenheim ne Pala-
tinato si sia arso più della metà. Dicono, che sia stato accidentale
et che li habitanti si siano mostrati assai renitenti ad accorrer per
estinguerlo ancorché fossero necessitati dalla soldatesca.
Si trovano in questo luoco cinque Grisoni alcuni habitanti di Coira, et
uno particolarmente, che par capo di essi è di Gruz il qual è stato a vederne
sabbato. Dice esser venuto con li suoi compagni tutti giovani per accom-
modarsi a questo servitio, poiché nella loro Patria non sano come
trattenerli; et disegna questo d’informar il signor principe d’Oranges
dello stato delle cose di là, et ricever consiglio da lei, per servitio del
suo Paese. Io l’ho trattato amorevolmente, et fattogli buona ciera 
--- page 252r---
 dice tutto il peggio di Giffier, et non vorrebbe esser conosciuto da questo
Ambasciator francese. Osserverò quello farà egli, et gl’altri per avvisarne
riverentemente vostra Serenità. In questo mentre non mancarò di dimostrarmele sempre
amorevole; tanto più quanto professa, et attesta esser buon servitore
di quella serenissima Republica.
Il capitan Hornet alemano, c’ha una compagnia al servitio di vostra Serenità, et
c’hebbe licenza, mancando allhora l’occasioni di là, di potersi venir
ad essercitar in Patria appresso il marchese d’Anspach lasciando il governo
della compagnia al luogotenente suo, m’è venuto a trovare, et dandomi
parte di haver accettata un’altra compagnia al servitio di questi signori
di quelle del Palatinato, m’ha detto che la ritiene sin tanto, che sarà
commandato da lei se haverà bisogno della sua persona, che se
ne ritorni a’ suoi piedi. La supplica però ad honorarlo, che
altrimenti possi trattenersi con sua buona gratia. L’instanza sarà
fatta dal signor Ventura Cavalli avocato in quel palazzo, che presen-
terà anco lettere di sua Eccellenza in raccomandatione di esso capitano Hornet.
Anco il sargente maggior Thinen di questa Natione, che ha havuta licentia
per sei mesi, havendo inteso, che si sia parlato di qualche difficoltà
per essa la supplica, che non resti interrotta quella gratia c’ha ottenuta
da vostra Serenità per riveder la Patria, et le cose della sua casa. Gratie etc.
Dall’Haya li 9 agosto 1621
di vostra Serenità
humilissimo, et devotissimo servitore
Christofforo Suriano

--- page 252v---
Al serenissimo principe di Venetia
n° 323 sola
