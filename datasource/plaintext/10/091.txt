
--- page 469r---
n° 364


--- page 469v---


--- page 470r---


--- page 470v---


--- page 471r---
2da
n° 364 comincia 363
Serenissimo Principe
nel proferirmi il signor principe d’Oranges quanto ho scritto
nelle prime ben dimostrò la stima, et il conto grande, che li
signori Stati facevano dell’amicitia di quella serenissima Republica et disse
poi gran cosa è questa, che Spagnuoli così dolcemente si vanno
impossessando hor qua hor là, et non vi è chi ardisca o vo-
glia muoversi a fargli ostacolo, et con non poca passione
aggiunse hanno in maniera preso il re della Gran Bretagna,
et lo governano in modo, che per me dubito, che
non passerà forse il tempo sino alla fine
dell’anno, che l’haveremo affatto nemico a
queste Provincie. Piaccia a Dio, che questo non sia
ma lo temo disse sua Eccellenza, et continuò. Un bel tiro hanno
usato Spagnuoli per animar esso re della Gran Bertagna
contro questo Stato, considerandole esser la Maestà sua
affrontata per haversi da queste Provincie mandata
a far colonia nella Virginia propria giuriditione
di lei di acquisto in tempo della regina Elisabetta;
che di questo l’ambasciator Carleton le ne haveva tenuto
proposito, dicendo il sentimento che n’haveva il Re
suo signore ma che gli haveva considerato esser questa
un’inventione per trovar rissa fuor di proposito,
mentre più di quindeci anni sono, che questi popoli
sendo andati a traficar, et habitar in quella parte
chiamandola la Nuova Beglia, come francesi hanno 
--- page 471v---
 fatto la Florida, et che mai per quelli di questa Natione
in tanto tempo era stata promossa parola, che adesso
di più mi disse l’Eccellenza sua che l’Ambasciator spagnolo haveva fatta
offerta a quella Maestà di libero trafico nell’Indie
Orientali essortandola a far che li suoi mercanti disfa-
cessero la Compagnia fatta già con questa Natione.
In oltre che dimandavano quelli della Compagnia
inglese per rifacimento delle prede fatte, et dei
danni patiti dodici milliona di fiorini somma
tanto lontana dal giusto, et dall’honesto, che
niente più. Di tutti questi incontri non ho dubio,
che l’eccellentissimo signor ambasciator Lando haverà avvertita vostra Serenità
et l’Eccellenza sua nel racconto che me ne fece mostrò passione
d’animo, et tema, che gl’artificii spagnuoli non
facessero riuscir effetti pernitiosi al ben commune,
et al particolar servitio di queste Provincie.
Disse, che haveva consigliato sempre il diferir di
mandar quell’ambasciata perché le pareva, che l’oppor-
tunità non fosse propria; et mi ringratiò anco
l’Eccellenza sua delli ufficii commessi al detto eccellentissimo Lando.
Si comprende bene la poca speranza, che hanno li ambasciatori di buon fine di quei loro negotii con il
detto re d’Inghilterra lo scrivono assai chiaro, et spar-
gono qualche parole nelle loro lettere, che l’aria
non li riesce buona per la sanità: segno che vorrebbono 
--- page 472r---
 ben esser di qua.
Queste novelle disgustose travagliano l’animo di questi signori
che risentono anco (se ben preveduta) la perdita di Giuliers
dovendo alli doi febraro, che sarà doppo dimani giorno
della purificatione di nostra Dama esser posto in mano
dello Spinola. Speravano questi signori et sua Eccellenza anco, che si
dovesse tener per doi mesi ancora; ma il conto è stato mal
fatto sopra le vittuarie, et particolarmente sopra il pane: perché
si contava per testa dieci libre, et meza di pane per
settimana, et si è convenuto darne quindeci rispetto
al non haver vivande, sendo nei principii stata fatta
preda dal nemico di molti capi di bestiami, de’ quali
il Governator si era provisto.
La perdita di quella piazza fa creder, che anco Lipstat
sia ben tosto per cadere, et insieme Sust, che finalmente
si è resa al duca di Bransvich, che li presentò il canone, et tirò anco qualche balla. Hora vi è dentro
et sua Eccellenza, colla consultatione presane, l’ha consigliato
a lasciar nell’una, et l’altra piazza l’infanteria
et con buon ordine per tenirsi colla cavallaria
alla campagna a fine di evitar gl’accidenti dell’
assedio.
Colla presa di queste doi piazze, et colli progressi, che va
facendo il conte di Mansfelt si sperava, portandosi tener
Giuliers di dar gran incommodo, et che operare a’

--- page 472v---
Spagnuoli, et già era stato ispedito al detto conte di Mansfelt
il duca di Sassonia di Wimar, che è al servitio di questi signori
per agiustar bene le cose; ma tutto al presente resta
confuso con la perdita di detta piazza di Giuliers.
Vi è chi dubita anco, che possi facilmente perdersi il forte Papemus
fatto fabricar tra Colonia, et Bona; ma sua Eccellenza mi disse
che non era così facile a prender; che vi erano assai pro-
visioni di viveri, et mille buoni huomini dentro.
Ogni dì al presente il signor principe Mauritio è in Consiglio di
Stato, et si va consultando la maniera di ostar al corso
del nemico.
Il Niderzol secretario della Regina ritornato d’Inghilterra ha
riportato a questa Maestà, che il Re sia risoluto
di mantener in Palatinato ottomilla fanti, et mille seicento
cavalli sua Eccellenza si mostra far caso di tal rissolutione,
poiché non è per far gente nova, ma per il
mantenimento di quella, che si trova al
presente in Palatinato; che tra Inglesi, et
Alemani arriva quasi a quella summa,
et aggionte sono fiabe, sarà un bel niente dicendo appresso l’Eccellenza sua che haveva
consigliato questo Re a ricercar al re della Gran
Bertagna, che li dasse il danaro a fine di poter con-
tentar tanto le truppe del Palatinato, che in parte 
--- page 473r---
 quelle di Mansfelt, et del duca di Bransvich vescovo
d’Alberstat; altrimenti sarebbe una confusione, mentre
quelle del Palatinato fossero precisamente pagate, et l’altre che servono pure un medesimo Principe non havessero
pagamento. Se questa Maestà potrà spuntar di haver
in mano sua il denaro, consulterà poi con l’Eccellenza sua del
modo, et del miglior termine per il ripartimento per sodis-
far all’une et all’altre militie.
Qui aggiunte saranno le copie delle lettere,
che questa Maestà m’ha fatto havere di quelle
intercette, et saranno per quelle dell’Eccellenze vostre che
haveranno gusto sentir li concetti, et l’ansia che
si ha, che l’elettorato si dia a Baviera coll’Alto
Palatinato, et che ’l Basso resti in mano dei Spagnuoli.
Si ridono qui dell’offerte che viene detto esser state fatte
da’ Spagnuoli d’inviar a Cesare il Pecchius per pro-
curar la restitutione del Palatinato; et dicono
che già dalla serenissima Infanta sia stato ispedito
il detto cancellier Pecchius; et tanto più ridono
quanto si aggiunge, che per la parte loro Spagnuoli
faranno tregua in Palatinato con le genti del re
d’Inghilterra; ma non parlano di restituir alcuna cosa. Gratie etc.
Dall’Haya li 31 genaro 1622
di vostra Serenità
humilissimo, et devotissimo Servitore
Christofforo Suriano

--- page 473v---


--- page 480r---


--- page 480v---
Al serenissimo principe di Venetia
2da
n° 364 comincia 363


--- page 474r---
Molto reverendo in Christo Padre osservandissimo
non prima di mercordì mattina arrivò qui il padre Salvator suo compagno, che
furono li 13 del mese, et subito mandai a dimandar audienza a sua Maestà
che me la diede l’istesso giorno et havendo cominciata
l’audienza con un altro negotio commessomi da nostro Signore poi entrai nel particolar delle
lettere, che vostra Reverenza desiderava, et certo con una prontezza grande me le
promise cioè quella del Re nella quale mi disse, che si saria rimesso a
quello, che scriveva al signor don Balthassar nella qual haveria scritto tutto
quello, che si desiderava, et era sua volontà tanto nel negotio principale
come nel servitio di vostra Reverentia un’altra all’Infanta monaca. Al confessore
mi disse, che non voleva scrivere per non haver corrispondenza, et raccom-
mandatione. Pregai sua Maestà della secretezza, et mi disse acciò il negotio
vada più segreto scriverò di mia mano, come ha fatto sino alla coperta,
come vedrà, che le mando qui incluse, et la sera appresso a 4 hore di
notte me le mandò per un huomo suo di camera. Li mando qui ancora inclusa
la scrittura mandatami da Roma dal signor conte d’Ognate, et vedrà che bella
propositione, essendoci ancora la mia risposta sua Maestà nel ragionamento
che fece, di queste lettere entrai ancora nel negotio principale et in particolar
del signor duca di Baviera, et fra molti particolari, mi disse che oltre la
segretezza haveria scritto ancora di pugno suo per mostrar quanto le
prema l’interesse del detto duca di Baviera, al quale haveria desiderato
di dar sodisfattione sino con il sangue proprio; ma bisognava caminar
consideratamente fra tanto ancora spero, che haveremo buona risposta
di Sassonia, con la quale se per la dichiaratione del Re cattolico fatta dal signor
conte d’Ognate si potrà finire qui bene il negotio senza aspettar
altre risolutioni di Spagna bene quidem, quando che non se di
nuovo di qui si vorrà dar parte in Spagna in tal caso vostra Reverenza potrà
agiustare il negotio con la solita sua prudenza, et valore, et sperar
in Dio benedetto, et nella Madre sua santissima, che arriveremo all’
intento. Nel Palatinato inferiore si tira avanti, et già il Cordona
haveva occupato tutti li luochi, che sono tra Staven (che ultimamente
haveva preso) et Heidelbergh. Anzi qui da Spira si scrive
che habbi preso anco Heidelbergh: tuttavia non è certo; ma potria
esser facil cosa per non esserci repugnanza, et il capitano del Palatino
si era ritirato, et abandonato ogni cosa verso Manheim luoco 
--- page 474v---
 forte, et fortificato ultimamente vicino al Rheno con 15 compagnie di fanteria
et io stimolo, che si tiri avanti, se bene dubito, che non sia necessario per-
ché gl’amici dano intentione di far quello, che propose il conte di Zoleren
al duca di Baviera da parte di un ministro. Di chi vostra Reverentia m’intende.
Io già ho detto per tutto che vostra Reverentia va verso Italia, et sino adesso non si è
penetrato altro, come sarà passato qualche tempo lo dirò al conte d’Ognate
del resto auguro a vostra Reverenza buon viaggio, et meglio arrivo, come credo, che
all’arivo di questa haverà finito. A monsignor Nontio ho diretto il piego
acciò subito lo dia a vostra Reverenza, et li siino in sua credenza perché del resto
son sicuro, che farà il debito, come si conviene. Mi era scordato
di dire, che sua Maestà mi disse qui, che haveria dato il dupplicato
di tutte le lettere al conte Chefniler che fra otto o dieci giorni tornerà
in Spagna acciò se queste si perdessero si trovassero dell’altre con
che facendo fine bacio a vostra Reverenza le mani raccommandandomi alle
sue sante orationi.
Da Vienna a’ 16 ottobre 1621
di vostra Paternità molto reverenda
servitor affettuosissimo
D. Carafa vescovo
d’Aversa
Al molto reverendo in Christo Padre il
padre fra Giacinto da Casale
Capucino
Molto reverendo in Christo Padre
doppo haver scritto a vostra Reverenza hier mattina che furono li 19 d’ottobre è
arrivato corriero a sua Maestà del signor duca di Baviera con una lettera
che sua Maestà fece legger in Consiglio nella quale al principio dice come già per gratia
di Dio, al quale si ha da dar ogni gloria, et honore, tutto il Palatinato supe-
riore è in potere, et all’obedienza di sua Maestà per mezo suo, che di nuovo
si è stabilito l’accordo con il Mansfelt, come si era stabilito prima solo
il Mansfelt ha voluto quindeci giorni di tempo per spedir corriero al
Palatino con le ragioni per le quali non ha potuto far di manco di questo
accordo, et che venendo in qual si voglia modo risposta, o non venendo 
--- page 475r---
 che spirato il termine subito si saria essequita ogni cosa circa l’accordo
il termine spira domenica, che saranno li 29 di ottobre. Nel fine
della lettera disse sua Maestà perché non la fece legger tutta, che ’l Duca scriveva
che per li buona opera meritava esser gratificato, et mantenutoli
quel che li era stato promesso; et così sua Maestà dimandò a tutti li consiglieri
quel che loro le pareva, et tutti uno ore dissero, che era conveniente
et così fu ordinato, che si pensasse, come si haveva da fare. Tutto
questo le serva per avviso, et acciò sappi le pretendenze che ’l signor conte
d’Ognate tenghi per la corona di Spagna in questo negotio, se bene non me
lo ha detto chiaramente perché vostra Reverenza lo conosce. La prima è la restitutione
dell’Austria, in luoco delle spese fatte da Baviera darli la voce
elettorale con il Palatinato superiore, che importa assai più delle spese
come mi ha detto il conte Zoler, retenersi il Palatinato inferiore per
la corona di Spagna per le spese fatte, et ultimamente collegarsi ben
insieme cioè l’Imperatore, Spagna, Baviera, il Papa, et tutta la
Lega cattolica per difesa di tutto questo negotio, acciò gl’inimici, et li neutrali
non habbino molto ardire di sfacciarsi di ciò, ancor per Sassonia
che facendo in questo modo secondo il conte d’Ognate non è necessario
tanto la sua volontà, né si dubita tanto la sua potenza, tal che
secondo il signor conte d’Ognate, che mi disse che con questo ordinario scriverà
al Re in consonantia, ne saria necessario, et che Baviera depu-
tasse ambasciatore, come ancora sua Maestà Cesarea persona, et ancora si sapesse l’intentione della maestà del Re cattolico, et così si agiusteria
ogni cosa. Ho voluto scriver tutto questo a vostra Reverenza acciò sappi il
tutto, et perché io dubito, che mai mai* né il conte d’Ognate, né li ministri
di costui non spinti per mero interesse d’haver il Palatinato inferiore,
Stato tanto importante per la casa d’Austria sì per la Fiandra, come per la Germania perché con questo et li protestanti non potranno così
aiutar li Olandesi, né li Olandesi potranno aiutar li protestanti
et il Re sarà patrone in Fiandra, et l’Imperatore in Germania.
Là per me torno di nuovo a dire, se li Spagnuoli non hanno questo
luchetto non credo, che mai acconsentiranno per la voce elettorale
in Baviera, ancorché dicano, et parlino altrimenti et per il zelo
della religione poco importa, che l’habbino li Spagnuoli, o altro pur- 
--- page 475v---
 ché cattolico; et per me credo tenti il stato di Germania della Francia,
et delli Paesi Bassi, ancorché l’investissero li Spagnuoli non credo che ci
sarà rumore, et se ci sarà non sarà maggiore di quel che potrà esser
se si sforzerà il Palatino a far qualche cosa con gl’amici, et parenti,
et così sarà tutto uno. Vostra Reverenza è più prudente, et pratica di me. Li
serva tutto questo per avviso, che come si sonerà in Spagna così potrà
ballare, et mi creda, che tutto dipende di costà, che qua ci è buonissima
intentione, et volontà; ma paura, et bisogno grande. Con che
finisco, et li prego dal cielo ogni contento.
Di Vienna li 22 ottobre 1621
di vostra Paternità reverenda
servitor affettuosissimo
D. Carafa vescovo
d’Aversa

--- page 476r---
Molt’illustre et reverendissimo signor mio come fratello
il signor conte d’Onnate ha fatto rappresentar a nostro signore dal signor duca d’Alburquerque quanto
si contiene nell’aggiunto foglio, nel quale non pare, che voglia finalmente esprimer altro, che
una tacita pretesta con una chiara scusa per haver a rientegrar il Palatino, poiché né le
consequenze de’ inconvenienti, ch’egli trae dal farsi la guerra sono vere, né li rimedii da lui
proposti per doverla continuare sono necessarii, o ragionevoli. Si nega dunque la prima
consequenza io dico che i Venetiani continuandosi la guerra col Palatino siano per
muoverla all’Imperatore nel Friuli; anzi habbino tutte le ragioni, che ci persuadono il
contrario, et chi è informato delle cose passate, et dello stato presente della Republica
che verso di sé è inclinatissima alla pace, non può far sicuro argomento, et similmente si
nega che non componendosi le cose col Palatino habbia da rimaner l’Austria per sempre
impegnata al duca di Baviera perché mentre si voglia dare il Palatinato, o parte
di esso, et forse anco il solo elettorato al Bavaro si libererà facilmente l’Austria
senza haver bisogno, che i malevadori del Palatino rendano il denaro speso allo stesso
Bavaro, et sarebbe assai più giusto, et più giovevole, che un Principe cattolico fosse di quello
posseditore, che al rimettervi il capo di calvinisti, l’emulo dell’Imperatore, et il
perpetuo nemico della casa d’Austria. Quanto poi a’ rimedii che prepone il conte
d’Onnate il primo della lega da farsi dal Papa coll’Imperatore et non bisogna
et non basta. Non bisogna perché la guerra non si muoverà, et di più perché il
Papa non può esser in fatti più collegato di quel che sia con sua Maestà Cesarea mentre
li porge aiuti continui, et così stima, et procura la grandezza, et interesse di
lei, come se fossero suoi proprii. Non basta poiché perché se a’ Venetiani met-
terà a conto il muover l’armi contro di Cesare non se ne astenirebbono forse
perché sua Santità fosse collegata colla Maestà sua, et lo farebbono solamente in caso che
temessero non che col Papa si congiungessero altri principi a danni proprii, onde
non bastando la sola lega coll’Imperatore per reprimergli ciò sarebbe un voler metter sua Beatitudine
in necessità di farne una più ampia contra di loro, et di tirarvi particolarmente il Re cattolico
ma nell’animo di nostro signore tanto amator della pace d’Italia, et padre commune non
devono cader simili pensieri. Il secondo rimedio di cavar un millione, et mezo di
Castel Sant’Angelo, et prestarlo all’Imperatore non è necessario mentre si possa senza il danno
evidente anzi con chiarissimo beneficio della religione cattolica, et dell’Imperio libe-
rar l’Austria, accommodandosi più tosto le cose col Bavaro, che col Palatino
né sarebbe oltre ciò honesto aggravar tanto la Sede Apostolica purtroppo involta
in grandissime necessità senza quasi niuna speranza di esserne mai ristorata là
dove dall’altro lato ha molto maggior modo, et cagione il Re cattolico di sovenir di quella
summa di denari a sua Maestà Cesarea, et di conservar ad un’hora nella sua fami-
glia l’antico patrimonio; onde ella prende il nome. Per la qual cosa apparisce chia-
ramente non esser il discorso del conte d’Onnate altro che una scusa, o pretesto da
coprir la risolutione, che hanno già pensato di fare di redintegrar il Palatino
per compiacer il re d’Inghilterra, né haverlo nemico nella guerra contra gl’Olandesi
ma piaccia a Dio, che questo loro proponimento non sia per esser l’ultima ruina della
religione Cattolica, et dell’Imperio, et della stessa casa d’Austria in Germania
et che l’Inglese ritornato il Palatino in Stato non trovi cento pretesti di aiutar
come farà li Olandesi, et di rivoltare anco contra il Re cattolico l’istesso Palatino
con Danimarca, et gl’altri collegati protestanti: perché ogn’altra cosa 
--- page 476v---
 vogliono tutti che la oppressione delli Olandesi, et l’accrescimento della
potenza delli Spagnuoli in quelle parti: onde sarebbe pur meglio, che
rimanendo abbatuto; et disfatto il Palatino, et augumentati li Cattolici di
forze si havessero inimici meno potenti; ma Iddio lascia alle volte, che
ci inganiamo con la presente apparenza d’interessi per doverci poi castigar
con più ragione. Ho voluto dar conto a vostra Signoria di tutto ciò perché considerate
le proposte che si fanno a sua Santità scuopra meglio li altrui andamenti
et se ne vaglia opportunamente; non meno per giustificatione della Santità sua
in evento che bisognassse che per opporsi quanto potrà il più agl’altrui
mal composti disegni, et il signor Dio la conservi sempre felice.
Di Roma li xi settembre 1621
di vostra Signoria la quale si contenterà di far questa commune al padre fra Iacinto
come fratello affettuosissimo
il cardinal Lodovisio
Al nontio a Vienna
Fras Giacinto a quien v(uestra) S(erenida)d embio a Alemania con la commission en que v(uestra) S(erenida)d exsor-
ta al Emperador passe con la guerra adelante por ser contre hereies enemigos per-
niciosos de la s(an)ta madre Yglesia inobedientes a v(uestra) S(erenida)d y que transfiera el Emperador
el boto electoral en el duque de Baviera por ser Principe catolico y que le ha
merecido por el ayude y cuidado que ha poesto en las guerras que se han offre-
cido entre el Palatino a quien v(uestra) S(erenida)d pide sen depuesto del dicho boto y casti-
gado come merece su ruebelion y delito desseando pues el Emperador aiustarse
con el santo zelo de v(uestra) S(erenida)d y tomar sus paternales conteios ha mandado a sus
ministros que le consulten el estado en que las cosas de la paz y de la guerra
del Ymperio se hallan para conforme a ellas yr disponiendo a las medirs por
donde se pueden salvar. El primier incoveniente es que si su Magestad cesarea passa
adelante con la guerra se teme y se tiene por cierto que Venetianos rompan la
guerra por la parte del Frioli y Croatia respecto de la colegation y alianza que
tienen con Olandeses y el Palatino de lo qual se seguiran grandissimos inconve-
nientes por no puder el Emperador asister a esta guerra defensiva respecto de la
occupation en que, se halla. El segundo inconveniente et que durando la guerra
se impossibilita el Emperador de poder desempennar el Austria superior que tiene
empennada oy en el duque de Baviera por suma de milion y medio poco menos
y si la desempenna luego quitando los muchos interesses que todo dia corren
de los cambios le sera facil el scazerlo porque los Valedons del Palatino y el
mismo le offreçen tanta suma de dinero que basta a disempennarla y es sin
duda que el Emperador dessea debolver a la casa d’Austria esta parte tan importante
en ella por tener el nombre d’ally y por otras mil commoditades que se le
sieven de maniera que de passar con la guerra adelante abentura a perder la
parte que tiene en el Frioli y el Austria superior si no es que v(uestra) S(erenida)d l’ayude
y lo remedie con los puntos que avanque pareçen difficiles a los principios mi-
rados considerablemente no lo son. El primiero es que v(uestra) S(erenida)d se soligue con el
Emperador par esta guerra poes assi, come lo esta con las gracias y ayuda 
--- page 477r---
 que li da pura ella con muy poco mas que haga con lo qual Venecianos viendo a v(uestra) S(erenida)d
ynteressado alli no se attraberan a yntentar la guerra por el Frioli dando la iusta disculpa
a sus aliados pues de romper con v(uestra) S(erenida)d se les seguira(n) maiores dannos con la qual lega y
coligation cobra grande nombre la Sede apostolica y grande temor y confusion les hereios
viendose perseguidos de la cabezza y senor de la Iglesia con que interessa a todo el mondo
que siga pricados tan santas y pias. El segundo inconbeniente se rimediera con que v(uestra) S(erenida)d mande prestar el Emperador il milion y medio che deve el duque de Baviera
sel empenno de la dicha Austria superior, mata los interesses que le van impossibilitando
cada anno quinientes mil florins en las rentas ordinarias de a quella Provincia
que es la mas segura del mundo por estar el Austria superior tan apartadas
de esotras guerras y tan fertil y segura y besse claro la seguridad de la prenda
pues el duque de Baviera la tuvo por tal quando Dio el million y medio sobre
ella. De maniera que v(uestra) S(erenida)d viene haver lo mismo que el Duque hiço, y gana tan
gran gloria, come redimer esta Provincia sin aventurar nada pues el Emperador
fuera de la consignation que luego hara en manos de la persona que v(uestra) S(erenida)d non-
mbrare para esta cobranza come dueno de a quellas rentas hasta estar pagando
la asegurara con todo lo demas del Imperio y destar el dinero que v(uestra) S(erenida)d tiene en
el Castillo de Sant’Angel no se le sigue interes ninguno ni vora si offrece
cosa que contradiga esta suma nud y soccorso v(uestra) S(erenida)d mirara lo que mas
fuere servido considerando que si viene en haçeo lo que a qui se le supliqua
se siegue ne la christiandad y mensos aumentos y a v(uestra) S(erenida)d glorioso nombre y
particolarmente me pide el Emperador suplique a v(uestra) S(erenida)d el grande secreto d’estos tratados
no quierendo que passen por mas manos que las de v(uestra) S(erenida)d el s(enor) card(ina)l Lodovisio
y las mias.
Del conte d’Onnate al Papa
La risposta del nontio di Viena al cardinal Lodovisio
Li inconvenienti, che nella scrittura mandatami da vostra Signoria illustrissima adduce il conte d’Onnate intor-
no alla guerra o concordia col Palatino hanno così poco fondamento quanta
convenienza si habbino i rimedii ch’egli propone; per ciò che non è niuno, che
sappia o asserisca, che i Venetiani siano collegati col Palatino né persuade la lega
fermata (se pur è vera) da loro colli Olandesi a commune difesa della libertà
che per rispetto del Palatino non compreso né nominato in essa habbino i Venetiani
(quando anco fossero alienissimi dalla quiete) a muover guerra offensiva a Cesare, et
essendosene astenuti quando le cose delli Austriaci erano in pericolo, et titubavano
non so qual ragion voglia, che habbiamo a risolversene adesso, et se havessero
voluto dichiarirsi collegati del Palatino col muover l’armi ad offender li stati
del Friuli qual più bella occasione poterono mai havere, che mentre egli era patrone
di tutta la Bohemia delle provincie incorporate a quel Regno havesse a sua
devotione l’Austria superiore, et poco manco dell’inferiore, et l’unione dei
calvinisti armati a suo favore. Hoggi abbatuto esso Palatino, privo di forze 
--- page 477v---
 et hormai di tutti li Stati dissulta in maniera la corrispondenza calvinistica che
il marchese di Bada si trova contra li medesimi uniti con 4 mila soldati al servitio del Re
cattolico, et ritornati alla devotione di Cesare non solo li stati proprii ma quasi tutto
l’Imperio non penserei, che li Spagnuoli stimassero li Venetiani tanto privi di
giudicio, che intraprendessero in questo tempo impresa tanto sproportionata. Quanto
al modo di disempegnar l’Austria superiore è cosa chiara, che né più breve
né di manco incommodo a Cesare può trovarsi quanto il conceder la voce
elettorale, et il Palatinato superiore al duca di Baviera poiché vogliono li
Spagnuoli che ’l Duca habbi pretensioni essorbitanti, che pure spero in Dio col mezo
del padre Iacinto si riduranno a segno condecente, che può meglio aggiungere
in contanti quella summa, che mancasse all’intiera sodisfattione del credito del Duca
che li Spagnoli? Li quali con questo mezo di far qualche esborso potranno acquistar
qualche legitimo pretesto di ritenersi il Palatinato inferiore, del quale si vede
che hanno così gran desiderio, et quando mancassero tutti questi modi si sa che
l’Austria superiore sta in mano si sua Altezza per sicurtà del suo credito; ma per
sodisfattione degl’interessi senza sogiacere a’ cambii, come disse Onnate devono
le rendite di esse delle quali deve il Duca render conto, et il sopravanzo resti-
tuire, o metter in difalco della summa principale, et i feudi particolari et i beni
confiscati a’ ribelli sono tutti riservati a sua Maestà la quale infeudandoli di
nuovo può da essi (mentre non si lasci ingannar da’ suoi ministri, et questi
se l’amassero, doverebbono insegnarli li Spagnoli)
ritrar non piccola summa di denaro che congiunta con le rendita della Provincia,
che sono grandissime in non molto lungo tempo può liberar il Paese da tutto il debito
che la Maestà sua ha con Baviera: oltre che quei popoli, che mal volentieri stano sotto
il giogo bavarico si crede che per tornar sotto il piacevol dominio austriaco contri-
buirebbono qualche considerabil quantità di denaro. Insomma io ho il tutto per
chimere, et inventioni del signor conte d’Onnate quale in questo Paese vuol tirranneg-
giar ogni cosa il quale ha guisa di nuovo oracolo pretende non solo, che si segui il suo
consiglio in tutte le occorrenze; et massime nelle più ardue; ma con l’ambiguità
delle risposte, et con non lasciarsi intender procura tener qua sospeso ognuno
circa le sue attioni, et pensieri; et niuna cosa più mi fa creder che in questa materia
egli si sia governato di sua testa quanto il trovar così gl’inconvenienti alle-
gati come i rimedii proposti tanto lontani da ogni convenienza, et probabil
ragione: perché se ciò fosse stato consultato o conferito con altri
si saria risoluto o di non far questo tentativo per indur nostro signore
al loro intento de’ mezi più efficaci, et verisimili. Mi valerò di quanto
vostra Signoria illustrissima mi avvertisce secondo richiederà il tempo, et l’occasione, et di tutto
darò parte al padre Iacinto al suo ritorno, come mi commanda.
Di vostra Signoria illustrissima alla quale etc.
di Vienna a’ 2 ottobre 1621

--- page 478r---
Illustrissimo et reverendissimo Signor mio osservandissimo
si trovava così ben volta la Maestà Cesarea a conferir la voce elettorale
del Rheno nel duca di Baviera, che della sua intentione non può haversi
dubio alcuno; ma habbia vostra Signoria illustrissima per cosa certa, che la risolutione di
tutto questo negotio dipende omninamente da’ Spagnuoli, né io ardirei asserir ciò,
se l’istesso signor di Echenbergh non mi havesse confidato, che quanto non ostasse la
passata, et presente repugnanza de’ Spagnuoli haverebbe già l’Imperatore terminata
questa materia. Si sforzano veramente li Spagnuoli non havendo altra rifuggita
coprir col pretesto di Sassonia l’oppositione, che fanno a Baviera; ma la
verità è, che dispiace loro la grandezza del detto Duca, et che vorriano senza
fastidio di altre guerre ritenersi il Palatinato inferiore, et perché dubitano, che
Sassonia, come zelante delle constitutioni imperiali (che non vogliono stranieri
in Germania) si opponga a questo lor desiderio procurano di placarlo, et
guadagnarselo con voler, che habbia ogni apparente sodisfattione, et caso che
egli si rompa, et diventi contrario, mirano con quest’artificio a persuader al
mondo, che non il ritenersi da loro il Palatinato; ma il conferirsi a Baviera
la voce elettorale ne sia stata la cagione; onde per levar loro questa iscusa è
andato ultimamente dal duca di Sassonia, se ben sotto altro pretesto l’arciduca
Carlo, e presto aspettiamo sentirne la risposta, la quale per molti riscontri
si spera buona, et quando anco sia indiferente, o neutrale purché non
apertamente contraria si crede, et io ne farò ogn’opera, che l’Imperatore senza più
dilatione sia per risolversi a favore del Bavaro; massime havendo già
dichiarato il conte d’Ognate, che ’l Re cattolico si contenta, che al duca di Baviera
si dia l’elettorato mentre non se ne alteri, et non repugni Sassonia; ma
perché temiamo anco non contrariando Sassonia della pertinacia di
Ognate habbiamo perciò segretissimamente inviato in Spagna il padre Iacinto
acciò là possa opporsi agl’ufficii dell’istesso Ognate, et del Digbi ambasciator
inglese, che passerà a quella corte. Et l’Imperatore ha scritto di suo pugno senza
participarlo ad alcuno, al Re cattolico, a don Balthassar di Zuniga, et all’Infanta
monaca al favor del padre, et del negotio, et le lettere sottocoperta di monsignor nontio
di Spagna vengono qui aggiunte le quali io prego vostra Signoria illustrissima ad inviar colla più
pronta occasione, che se li offera. Comple veramente assaissimo alli Spagnoli così per mo-
derar la grandezza di Baviera, come per le cose di Fiandra, che ’l Palatinato infe-
riore resti in lor potere, et quanto alla nostra intentione è l’istesso, che
l’habbino loro, o altro principe cattolico, et se bene può dubitarsi per questo capo di
qualche tumulto nell’Imperio: tuttavia lo stato presente delle cose non lascia 
--- page 478v---
 che se n’habbia gran timore: perché quanto a catholici Baviera per far il
fatto suo et si accommoderà, et senz’esso gl’altri, che per lo più sono evangelici non
faranno motivo. I calvinisti già sono disuniti né possono fomentarli i loro
corrispondenti di Francia, et d’Olanda, essendo essi nell’uno, et nell’altro Paese
in non poco pericolo delle cose proprie. Il Re christianissimo impegnatosi a farsi obedire
nel proprio Regno non può dar orrecchio a chi lo consegliasse ad opporsi all’
aggrandimento delli Spagnuoli nella Germania, et i luterani, et neutrali non
hanno né forze né volontà sì che io stimo, che li Spagnuoli habbiano oppor-
tuna congiuntura di conseguir intorno a ciò l’intento loro, senza il quale non
credo mai siano per acquistarsi, né sodisfarsi, che Baviera ottenga cosa alcuna
non ostante che l’anno passato in Magonza il marchese Spinola alla presenza
del cardinale di Zoleren affermasse esser contraria alla mente, et ordini del Re
cattolico l’investitura, che del detto Palatinato inferiore procurava da sua Maestà cesarea
per li Spagnuoli il conte d’Ognati. In somma lo stato del negotio è tale quale vostra Signoria
illustrissima sente, et per quello si scuopre da’ discorsi del medesimo Ambasciator cattolico si
contenteriano li Spagnuoli da’ quali ha da dipender il tutto, che la risolutione si
riducesse a questi 4 capi. Primo, che Baviera restituisca l’Austria
superiore. Secondo, che ’l medesimo per le spese fatte habbia la voce elettorale insieme
col Palatinato superiore, di che sopravanzando al suo credito si contenta
quell’Altezza. Terzo che alli Spagnuoli si conceda il Palatinato inferiore, et
che Baviera rinuntii, et ceda loro tutte le pretensioni, che per rispetto della voce
elettorale potesse haver sopra quello Stato, che intendo non esser se non sopra quattro
piccioli luoghi. Quarto, che tra la Lega cattolica sua Maestà cesarea et il re di Spagna
si faccia lega offensiva, et difensiva contra chiunque si opponesse all’effettuatione
delle cose predette. Quest’ultimo capo par che possa haver qualche difficoltà
ma non ce n’è urgente bisogno; gl’altri, mentre li Spagnuoli dicano de vero
e non habbiano qualche altro occulto fine et pensiero sono facili a stringersi
et stabilirsi. Resta che vostra Signoria illustrissima continui a tener ben disposta la serenissima
Infanta e cotesti ministri persuadendoli a sperar bene di Sassonia, che non
è Principe di spirito né forze tali, che deva gran fatto temersi di lui, et il
dubitar di sollevatione da altra parte hoggi è sospetto senza fondamento.
Sarà anco ben fatto solecitar l’acquisto del rimanente del Palatinato
se ben mi persuado non se ne perda tempo, seguendo l’essempio di Baviera
dal quale hier matina si hebbe corriero con avviso, che haveva guadagnato
tutto ’l Palatinato superiore, et che Mansfelt seguitato da lei si trovava 
--- page 479r---
 vicino ad Eistat, al quale o per forza, o per buona voglia converrebbe effettuar
l’accordo concertato con l’Altezza sua.
Di Vienna li 20 d’ottobre 1621
Di vostra Signoria illustrissima et reverendissima alla quale devo aggiungere, che havendo li Spagnuoli l’in-
tentione loro del Palatinato inferiore non si cureranno tanto, che si dichiari
Sassonia, come adesso dicono, et perciò desiderano la lega per poter opporsi senza
scomodarsi in Fiandra. Per esser il negotio assai lungo non ho fatto metter tutto
il soprascritto in cifra, et perciò prego vostra Signoria illustrissima che letta, che haverà la lettera
et notatisi li punti principali per servirsene nell’occasioni facci subito abbrucciar
la lettera; che non è bene per nissuno che si veda il negotiato, et l’altre cose con-
cernenti a questo per diversi rispetti con che di nuovo baccio a vostra Signoria illustrissima le mani
restandoli
devotissimo servitore
D. C. vescovo
d’Aversa
Riduttone questo negotio qui nelli ter-
mini, che si trova si è stato necessario
sudarsi, et stentarsi assai non solo
per la causa di sopra ma ancora per haver
li heretici in queste parti quella potenza che
hanno; ma Dio è patrone d’ogni cosa
All’illustrissimo et reverendissimo signor mio osservandissimo monsignore l’arcivescovo di Patras
nuntio di nostro Signore
Brusseles

--- page 479v---
Copia di lettere intercette
nelle 2de n° 364
