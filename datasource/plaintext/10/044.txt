
--- page 213r---
2da
n° 317 comincia 316 fin 318
Serenissimo Principe
sendo passato alli 11 dello stante a miglior vista il serenissimo Alberto
non se n’hebbe qui la novella certa che sabbato passato; et solo
la confermatione, che se n’hebbe per diverse lettere l’ha fatta
creder poiché altre volte simil voce è corsa da questa
parte. Con haver ricevuti tutti li santi sacramenti ha reso
lo spirito a Dio, et se ben la perdita era preveduta da quella
corte di Brusseles, et dalli stessi Brusselesi in ogni modo
ogni qualità, et ogni sesso di persone ha risentito grandemente
per la bontà di quel Principe, et per l’amore, che ha sempre
mostrato verso li suoi sudditi. Da questa parte anco era
amato in generale non per l’adherenza alla Spagna; ma per il zelo,
et inclinatione, che si scopriva nell’Altezza sua intenta alla
pace, et alla quiete, et mi è stato riferto, che ’l signor principe
Mauritio n’habbi ricevuto non poco discontento. Io m’assicuro
che una settimana prima dell’arrivo delle presenti, et forse con
maggior diligenza l’avviso sarà pervenuto alla Serenità vostra, et s’io havessi stimato possibile il prevenirlo haverei procurata qualche
stradda, ma sendo capitata qui così tardo la sicurezza
questo non mi ha lasciato usar maggior diligenza, che di
avvisarla con le presenti. Quelli, che amano la
quiete, et desiderano per essa la prorogatione della tregua non
sano ancorché giudicio formare, perché si aveggono, che
non più dalla parte di Brusseles, ma direttamente di Spagna
si doverebbe trattar la negotiatione. Et sua Eccellenza in particolare mi disse
non habbiamo hora più li arciduchi, con il re di Spagna
si ha al presente a fare, non vi è apparenza tutto è finito.
Queste furono le parole formali, et mi parve, che le dicesse
con un non so che di passione. Quella dama Serclas si 
--- page 213v---
 aspetta dai suoi di casa d’hora in hora; ma non può portar alcuna
cosa, sendo arrivata a Brusseles in tempo che l’Arciduca
era caduto indisposto. Mi viene scritto da Brusseles, che l’Infante
haverebbe governato, tuttavia il signor principe Mauritio disse
non crederlo, et massime che non haverà la sopranità in confor-
mità del terzo articolo della donatione fatta dal fu re di
Spagna Filippo secondo copia, et translato del quale, favoritone
da sua Eccellenza, mando qui aggiunto, et non si comprende ancora
chi potrà haver il governo delle Provincie. Non si parlava
dalla parte di Brabant d’uscir in campagna, anzi, che a Malines
et in qualche altra parte restavano sospesi alcuni ordini del
marchiar carri già presi a nolo, mi fu detto che questi doppo
la morte dell’Arciduca erano stati licentiati; ma sua Eccellenza non
me l’ha voluto affermare. Ogni ragione vuole, che in questa
mutatione di stato si aspettino nuovi ordini di Spagna.
A Brusseles fin sabbato otto giorni arrivò il duca di Naiburgh
è stato alloggiato in palazzo, et con 70 bocche spesato dal publico
quello perché vi era andato ancor non s’era penetrato, perché
trovandosi sua Altezza moribondo non si era potuto negotiare. Si crede
sia venuto per le cose di Giuliers.
Questi Alemani, et alcuni di questi signori sperano qualche bene
dalla parte del duca di Sassonia, mentre sta quell’Altezza
dubiosa dell’effetto della parola datagli dall’Imperatore del possesso
delli stati di Cleves, et Giuliers, et Naiburgh anco n’ha
havuta intentione da Baviera, et anco dai serenissimi arciduchi
da questa gelosia nasce la speranza di qua, et con gran
desiderio aspettano il successo.
Doi o tre giorni avanti che il serenissimo Alberto fosse soprapreso dall’ 
--- page 214r---
 accidente, che lo fece giudicar per allhora per morto, et fu a’ 7
che lo risentì arrivò a Brusseles uno spedito dal presidente
Dolè in diligenza per dar parte a sua Altezza di quanto era seguito
in Lucerna
circa li dispareri successi tra lui, et gl’ambasciatori del
Christianissimo, della causa di non haver effettuati gl’ordini regii, et
con aggiunger qualche altro interesse del Re catholico. Mi scrive
questo tanto il Pasini, et che havendolo penetrato pensò di
far bene, et incontrar col servitio publico d’immediate a dar
a trovar il secretario che risiede al presente in Brusseles in luoco
di monsignor di San Severino nontio partito qualche giorni sono per
Roma, et lo avvertì, onde unito esso secretario negl’ufficii con
monsignor Pelicart, che si trattiene pur a Brusseles per sua Maestà
christianissima fecero ufficii proprii appresso sua Altezza, et pareva, che
stasse ferma nella deliberatione, che si restituisce subito
la Valtelina; ma hora il negotio doverà haver altro ricorso.
In tanto ho stimato bene ringratiar il Pasini della buona
volontà, che ha dimostrata per inanimarlo ad attender
con studio a quello che importa spetialmente all’interesse, et servitio
di vostra Serenità.
Erano cominciati ad arrivar in buona parte al campo delli arciduchi
gl’Alemani, che in numero di doi in tre mille haveva levato
in Germania il fratello del marchese di Anspach; et da
otto sono stati vicino a Alosta cinque leghe di Gantes
archibuggiati come li principali sedutori a far qualche
rumore di dimandar denari.
Al signor principe d’Oranges è venuta la confermatione che ’l re di
Danimarca non disarmi, havendo in tal proposito havute lettere
dalla medesima Maestà in risposta d’altre che sua Eccellenza le haveva 
--- page 214v---
 scritto che correndo la voce, che havesse a licentiar genti si com-
piacesse lasciar che ne venissero di qua doi o tre compagnie
rispondè che non le licentiava, ma le teniva in piedi per
servitio publico. Parmi che l’habbi prese con assicurarle per
quattro mesi de’ quali ne mancano dua, et tanto era a lui
il tenerle, che licentiandole haverebbe convenuto pagarli tutti
li quattro mesi.
In questo mentre ha fatto li fatti suoi come mi è stato detto da doi dei signori
Stati havendo accordato colla città di Amburgh, che volontieri
s’è contentata di ceder, et non valersi della sententia già
ottenuta nella camera di Spira di esser città libera d’Imperio,
et non soggetta alla protettione, che esso re di Danimarca ne
pretendeva, cedendole detta protettione, come anco al Prin-
cipe suo figliolo che sarà il successore, haverà qualche prehemi-
nenza sopra l’Elba, ma non tale, che pregiudichi ne’ dritti
et nelle giuridittioni, et privilegii alla ditta città, la quale doveva
prestar homaggio, et presentar alla Maestà sua qualche summa
di denaro.
Hora è dietro ad accommodar anco l’interesse della coadiutoria
di Brem per il figliolo. Il Vescovo è alienissimo dal contentarsene
et il Re preme, et usa ogni studio per avanzar questo
punto; et prevedendo il Vescovo, che havuta il Re la coadiu-
toria egli resterebbe spogliato d’ogni auttorità, fa quanto
può per ostar al tentativo. Doveva convocarsi il capitulo
generale de’ canonici, et titolati, che sono duchi, conti, et altri
principali signori in quella chiesa per trattar di questa materia.
Doppo haver tirato di mano dal conte di Sciomburgh da cinquecento
milla fiorini sotto nome d’imprestido, impossessatosi d’un suo 
--- page 215r---
 castello in quello d’Holstein, et fattogli ceder il titolo di
furst d’Holstein, che vuol dir principe d’ Holstein
come quello, che appartiene ai soli duca di quella casa,
et ottenuto per lui, che ha convenuto contentarsene) dall’
Imperatore il titolo di furst imperiale, sta mirando
al resto che possi servir al suo vantaggio massime havendo
l’armi in mano, ch’è stato quello, che sempre si è
pensato che dovesse fare.
Viene scritto, che poco contenta sia restata quella Maestà delle
risposte date da sua Maestà cesarea alli suoi ambasciatori per il negotio
del Palatinato, intorno il quale si attendono con desiderio
lettere per saper ciò che haverà operato Dighbi, pronosticandosi
sempre il negotio lungo, et di difficile riuscita.
Mi è stato detto, che ’l re della Gran Bertagna confidato nella parola
et promessa ultimamente fatta dal marchese di Gondemar alla
Maestà sua habbi scritto a questo Re con mostrar maggior spe-
ranza che mai della restitutione del suo Palatinato, et che
haverebbe veduto, che più la Maestà sua haverebbe fatto con gl’ufficii
che gl’altri coll’armi. Qui tengono per fermo, che quanto
fanno Spagnuoli sia per mantener il re d’Inghilterra nel primiero
pacifico stato, et nutrirlo nel non muoversi, o almeno con
soli ufficii. Et essi far poi quello che vogliono, o che li tor-
nerà più commodo.
Del conte di Mansfelt non si ha altre nove, che le scritte nelle precedenti,
et le più vere sono, ch’egli si conservi nelli confini della
Bohemia, et di giorno in giorno si aspetta se Bethelem Gabor sarà coronato.
Stano qui con curiosità attendendo ove siano per parar le forze 
--- page 215v---
 turchesche, cominciandosi a temer, che ’l diluvio non caddi a
danno della christianità tutta.
Non meno riguardano agl’andamenti, et alle finezze de’ Spagnuoli
per contrapporvisi, et nella provincia di Gheldria, sopra
le riviere dell’Isel, della Mosa del Wal hanno deliberato
di far alcuni ridotti per guardar il Paese dalle incursioni
si sono già cominciati a fabricare in distanza proportionata
secondo i siti, et i torni delle acque facendo, che uno riguardi
et habbi l’occhio dell’altro saranno in circa cento, et potranno
costar da mille doicento fiorini in circa l’uno. Nel resto
attendono da tutte le parti ad inventar maniere di haver
denari. Tutto sta che habbino buoni essatori fedeli, et fedeli
aministratori. In Frisia par che tutto resti assoppito, et
che li paesani non siano per esser renitenti alle contributioni.
Questo particolar di Frisia me l’ha detto il conte Guglielmo di Nassau
fratello del già conte Giovanni Ernesto, che subito arrivato qui fu
a vedermi con attestar che vive devotissimo, et obligatissimo ser-
vitore di quella serenissima Republica, et che desidera impiegarsi in suo
servitio. Ha condotta al servitio dei signori Stati una compagnia
di 300 fanti, che se ben è per tempo ha parola come dice
dal signor principe Mauritio di farla retener per sempre. Li popoli
della provincia di Grunighen, che non hanno voluto in conte Ernesto
Casimiro suo zio per governatore li mostrano molta affettione per
la memoria del nome dei già conte Guglielmo pur suo zio.
Non ha havuto ordine alcuno dal padre per quei 7200 fiorini, et
qualche altri ducati di più non fatti buoni a vostra Serenità et io
sto aspettando risposta da esso suo padre, havendogliene
scritto di nuovo.

--- page 218r---
Questi signori Stati restano molto disgustati di monsignor Caron loro
ambasciator in Inghilterra per l’una per cento di vantaggio fatta di sua
auttorità aggiunger di più alle dodici, che pagavano per le mercantie li traficanti di questa Natione dell’entrata
et uscita in Inghilterra, et li hanno scritto una lettera molto
risentita, commandandoli di far rivocar a sua Maestà tal
impositione come pregiudiciale al publico di questo stato, et
ad altri principi ancora. Sendo certi, che sua Maestà pagatasi
della condanna addossata a quei interessati nel transporto
delle monete haverebbe continuata né più in alcun
tempo mai levata. Se non segue il levar di detta impositione non
ho dubio, che penseranno a qualche cosa, che non sodisferà a
quell’Ambasciatore. Gratie etc.
Dall’Haya li 19 luglio 1621
di vostra Serenità
humilissimo, et devotissimo servitore
Christofforo Suriano

--- page 218v---
Al serenissimo principe di Venetia
2da
n° 317 comincia 316
fin 318


--- page 216r---
In lettere 2de dall’Haya del secretario Suriano de’ n° 317
Article 3me de la donation faicte par le feu roy d’Espaigne
Philippe second au prouffit de l’Infante, et de l’arciduch Albert
des estatz du Pays.
Qu’au cas qu’il ny eut fils ou fille de ce mariage ou qu’ils
fussent trespassez du temps du deces de l’archiduch Albert
et l’Infante la donation, et concession demeure nulle, et de
nulle valeur. Au quel cas si l’Infante demeure nefue luy
sera fuernie la portion legittime du coste du pere, et le
dost du coste de la mere tel qu’il lui appartient; et si
l’Arciduch survivoit l’Infante il demeurera gouverneur
des dits Pais d’Embas pour, et au nom du proprietaire a
qui ils seroint devoluz.
Articolo terzo della donatione fatta dal fu re di Spagna
Filippo secondo al vantaggio dell’Infanta, et dell’
arciduca Alberto delli stati dei Paesi Bassi.
Che in caso, che non fossero figlioli, o figliole di questo matrimonio
o che fossero morti nanti ’l tempo della morte dell’arciduca
Alberto, et dell’Infanta la donatione, et concessione resterà
nulla, et di niun valore.
Nel qual caso se l’Infanta
resterà vedova, sarà a lei fornita la portione legitima
dalla parte del padre, et la dote dalla parte della madre
tale qual se le appartiene. Et se l’Arciduca sopra-
vivesse all’Infanta, rimanerà egli governatore delli
detti Paesi Bassi per, et a nome del proprietario a chi
saranno devoluti.

--- page 216v---


--- page 217r---


--- page 217v---
3° articolo della donatione
di Filippo 2do alli
arciduchi
nella 2da n° 317
