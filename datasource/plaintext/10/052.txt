
--- page 257r---
Prima
n° 325 fin 326
Serenissimo Principe
stavano attendendo questi signori, et il signor principe d’Oranges gl’avvisi certi dell’uscir
dello Spinola in campagna, et havutine venerdì, in un istesso tempo fu consul-
tato, et risoluto, che ’l signor principe Henrico dovesse immediate partir come
fece la note del medesimo giorno, et venendo il sabbato, dovendo quella sera
trovarsi a Utrecht, et di là hieri sarà stato a Nimeghen per unir da
quella parte, et in quei contorni la cavallaria, et l’infanteria, ch’è stata
deliberata di metter in campagna; saranno intorno a sedici milla fanti
effettivi, et da 3500 cavalli con ordine alli capitani, et officiali delle
compagnie, che a parte a parte s’erano incaminati alle lor guarnigioni
di ritrovarsi verso il forte di Schinch, ove si deve far la piazza
d’arme a’ 24 di questo. Qui non erano restati che li colonelli, et qualche
principali officiali, che questa mattina a cinque hore sono tutti partiti
insieme col signor principe Mauritio, et tutto il resto della corte.
Sabbato sua Eccellenza fu a licentiarsi dalli eccellentissimi signori ambasciatori di Francia, et d’Inghilterra
et si compiacque anco con questo complimento honorar con testimo-
nio di grande affetto questa casa della Serenità vostra, et io hieri andai ad
augurarle in nome di lei, et delle Signorie vostre eccellentissime il buon viaggio, et feli-
cissimo successo in ogni impresa.
Trovai sua Eccellenza al quanto sospesa per il vento, ch’era contrario al montar della riviera
della Mosa temendo che li soldati della sua guardia, et d’altre compa-
gnie di diverse guarnigioni fossero necessitati marchiar a piedi
per condursi al luoco designato con perdita di tempo di forse quattro giorn[i.]
Fu martedì, che ’l marchese Spinola partì di Brusseles prendendo il suo
camino verso Mastricht. Ha fatte condur parte delle barche delle
quaranta, o quarantacinque, c’ha fatto fabricare lasciandone
alquante in Anversa. Alcune ne sono, che si possono disfar tutte, et poi rifare.

--- page 257v---
Del suo disegno sua Eccellenza né li signori Stati hanno ancor potuto cavar alcuna
cosa. Il sospetto continua, che volesse attaccar quella piazza della quale
scrissi la passata settimana nelle lettere 324 replicate qui aggiunte; altri
parlano pur di Meurs; ma non vi è cosa di certo.
Dovevano hoggi li signori Stati deputar soggetti proprii, della loro assemblea
et forse se ne piglierà qualcheduno del Consiglio di Stato per andar
al campo a fine di assister d’avviso al signor Principe.
S’è mostrata sua Eccellenza molto allegra, et in publico, et in particolare di questa mossa
mentre non si è saputo trovar temperamento di venir ad un abboccamento
et infruttuosi sono stati i passi di quella dama. Ella ha tentato di
haver risposta a quanto haveva portato, et riferto a nome
dell’Infanta; ma avanti hieri mi fece l’honore sua Eccellenza di dirmi
ch’era tempo gettato, et che non se li haverebbe data cosa alcuna
la medesima donna mi affermò hieri a sera esser ancor senza risposta;
tuttavia lo disse con parole, che pareva, che non lo disperasse; ma
ancor hoggi l’ho veduta; né d’altrove ho cavato ancora, che […]
habbi lasciato a dietro ordine alcuno. Disse sua Eccellenza finché hanno Spa-
gnuoli disposte le cose sue, che hanno havuto denari per contentar
in parte la soldatesca hanno fatte correr le voci di quiete, se
ne habbino vera intentione si lascieranno intender; aggiungendo
che havevano date doi paghe alla militia, il che, et la speranza, che
se le è data di dover ricever presto altra sodisfatione l’haveva
consolata.
Tutti questi soldati di qua corrono desiderosi, et volonterosi di far qualche
impresa non temono d’altro se non d’esser tenuti in sospeso dall’
inimico, mentre essi non credono; anzi tengono per fermo, che non
si habbi per quest’anno a star, che su la difesa; et poco sia poi 
--- page 258r---
 farsi in questa stagione ridotta a stretto termine, et a poco tempo di
dover guerreggiare.
Le continuate pioggie di ogni giorno da doi mesi in qua hanno rovinate
et guaste totalmente le stradde; onde l’inimico, che deve far quasi
tutto il suo camino per terra haverà gran difficoltà di condur l’artiglie-
ria; che sua Eccellenza fa condur avanti con facilità per vassello sopra la
Mosa.
Settecento carri da questa parte sono stati per hora destinati per servitio dell’
armata per condotta de’ capi, officiali, et in un bisogno de’ soldati,
et per il bagaglio. Questi costeranno almeno tre fiorini l’uno per
giorno di nolo. Vi sono poi li cavalli, che tirano l’artiglieria
et le barche, et tante altre spese straordinarie gravi, et intolerabili a
questi signori. Già il popolo è impresso, et tiene per certo, che
l’assistenza di vostra Serenità corri; et non solo quella dell’obligo ma mag-
gior ancora; et vanno dicendo alcuni, che poiché havevano la
mala fortuna di non haver per hora la Francia, et l’Inghilterra così
affettionati, come prima, almeno vi era questo di contento, che
la serenissima Republica non li haverebbe abandonati. S’aspetta la risposta.
All’amiraglio d’Holanda monsieur d’Obdam è stato commesso di dover
col primo tempo andar a trovar li vasselli, che sono contro
li porti della Fiandra. Alcuni dicono, che questa missione
provenghi da quella voce, che fu sparsa de’ pensieri del re
della Gran Bertagna che volesse tentar di levar l’assedio, et
dar libero il comercio alli detti porti; pensandosi coll’auttorità
del soggetto, colla dolcezza, et col proceder più discretto di quello di un
marinaro divertir qualche accidente hostile o pregiudiciale a queste
Provincie nelle presenti congionture. Gratie etc.
Dall’Haya li 23 agosto 1621
di vostra Serenità
humilissimo, et devotissimo servitore
Christofforo Suriano

--- page 258v---
Al serenissimo principe di Venetia
n° 325 fin 326

