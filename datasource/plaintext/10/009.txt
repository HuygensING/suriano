
--- page 036r---
Prima
n° 284 fin 285
Serenissimo Principe
sentirà la Serenità vostra dall’aggiunta traduttione della proposta
del cancellier Pecchius fatta a nome dei serenissimi arciduchi
il vero senso di essa, che se ben nella sostanza conforma
con quanto riverentemente le scrissi la passata settimana nelle mie
lettere prime n° 282, che invio replicate aggiunte
con le seconde n° 283: esprime nondimeno più chiaro
le parole, che hanno tocco al cuore li signori Stati, et il generale
di questi popoli, et il risentimento dell’Eccellenze loro viene
assai espresso nella risposta, che hanno data al me-
desimo Pecchius. Mando anco di questa la traduttione.
Questa risposta è stata consultata, essaminata, et ben consi-
derata, procurandosi, ch’ella fosse con parole tali, che
esprimessero il senso di questi signori senza che si potesse
darle che una sola, et semplice interpretatione,
fuggendo le parole equivoche, et tenendosi al sodo
di non voler ascoltar in alcun tempo quelli, che
intendessero trattar con essi loro altrimenti che senza
confessar la sopranità, libertà, et dominio assoluto
di queste Provincie dando il nome di eronea alla
detta propositione, et usando altre parole di poca
essistimatione. Doi deputati dell’assemblea delli 
--- page 036v---
 signori Stati furono mandati a portar al Pecchius la detta risposta
la quale fu letta da lui, et ne mostrò poco contento, et compren-
dendo dal parlar delli medesimi deputati questa esser la risoluta
mente dell’Eccellenze loro, et non poter sperar di haver addito di passar
più avanti si restrinse nelle spalle, mostrando con parole pro-
prie che non aspettava una simil risposta, che se li signori Stati non applaudevano ciò che da lui era
stato espresso per la quiete, et riposo di questi paesi, et per
l’unione loro, che potevano essi far apertura di ciò che
sentivano in questo particolare per trovar ripiego proprio, et
corrispondente alla buona volontà dei serenissimi arciduchi.
Et poiché s’avide, che li deputati non tenevano altro
ordine pigliò per tacita licenza il tenersi essi a quello,
che conteneva la risposta suddetta, onde risolvè di ritor-
narsene in Brabant. Giovedì a sera succedè questo.
Venerdì andò a licentiarsi dalli ambasciatori di Francia, et
Inghilterra, mandò anco alla mia casa, ma sendo già in
Amsterdam, come riverentemente le scrissi, che dovevo conferir-
mevi per la terminatione, et signatura dei conti con que[ll’]
Amiralità non hebbi occasione di ricever l’honore, come
humilissimo ministro della Serenità vostra.
Troppo si trovò impacciato a Delft nel venirsene qui 
--- page 037r---
 et per fuggir qualche nuovo mal incontro stimò proprio partir
il sabbato doi hore avanti giorno per Brabant passando
fuori della città di Delft, della quale le porte erano ancor
chiuse. Fu accompagnato da alquanti moschettieri della
guarda di sua Eccellenza, et dal Capitano della medesima guardia fino a
Delfsaven all’imbarco sopra la Mosa con aprehensione
estrema dubitando tuttavia dell’insolenza popolare.
Con gl’ambasciatori c’ha visitati ha usati dei medesimi concetti, che con
li deputati delli signori Stati Generali, dolendosi di haver
havuta risposta così scabrosa, et poco conveniente
alla buona volontà dei suoi principi, che non poteva
far altro, che riportarla, et pregar Iddio, che intanto
ispirasse la buona volontà di ognuno alla publica,
et commune quiete.
Della propositione, et della risposta presero risolutione li signori
Stati di darne parte alli ambasciatori di Francia, Inghilterra,
et Danimarca, portandogliene copia in fiamingo il
venerdì; et perché io non rivenni, che domenica sera di
Amsterdam, a me venne hieri espressamente uno di
Gheldria, et uno di Holanda a far la stessa commu-
nicatione usando concetti di confidenza, et di honore 
--- page 037v---
 verso quella serenissima Republica. Molte copie anco ne uscirono
ma più si vendono l’una, et l’altra alla stampa: incerto
nondimeno resta ancora quale habbi ad esser l’essito.
È vero che Spagnuoli attendono ad armarsi, si parla di
richiamar lo Spinola dal Palatinato, et che là habbi a
governar et l’armi, et quel Paese il serenissimo Leopoldo;
tutti però non lo credono. Qui continuano nelle provisioni
ordinarie. Li vasselli da guerra si approntano, in ogni modo
le opinioni dell’universale restano divise chi pensa alla
guerra, et chi vorrebbe la tregua.
Pecchius sendo visitato dal signor principe Mauritio doppo haver
seco anco mostrato qualche senso in questa risposta c’haveva
ricevuta, disse, che poteva riportar ai serenissimi arciduchi
haver tanto penetrato, che queste Provincie si contente-
rebbono ricever la tregua con le conditioni passate. A che
sua Eccellenza stessa m’ha detto havergli replicato sorridendo
ch’era ben certa, che li signori Stati non havevano ancor
posto in consultatione questo punto, et meno altri vi have-
vano pensato.
Si starà hora attendendo di sapere, come ciò sarà stato inteso
dai serenissimi arciduchi, et più attento sarà ognuno al motivo 
--- page 038r---
 che ne seguirà.
Quello, che preme qui in estremo è il poco di buono, che si possono
questi signori prometter dalli doi re, che prima d’entrar
in qualche trattatione di rinovatione di aleanza vorrebbono
haver sodisfattione in quello, che ricercano, et particolarmente
la Francia vuol esser sodisfatta per li suoi mercanti, et
haver giustitia contra il signor cavalier Arsen. Questo si publica,
et par che vivi assai inquieto, et mortificato, se ben confida
che quanto ha scritto mentre fu ambasciatore in Francia poteva
arditamente farlo, come far deve ogni ministro quando
scrive a’ suoi patroni; et quanto allo stampato, ch’è il
più di che si duole la corte di Francia, s’iscusa
non haver egli la colpa, ma che chi così ha voluto
l’ha fatto. Non si crede però, che habbi ad haver per questo
alcun altro travaglio, che quello, che si possi prender
da sé medesimo.
Io sendo stato questa mattina all’audienza per communicar
quanto dalla Serenità vostra mi è stato commesso con doi mani
di sue lettere come intenderà nelle sussequenti, ringra-
tiando questi signori della proposta, et risposta del Pecchius
fattami havere, stimai proprio di considerarle in 
--- page 038v---
 passando, che sarebbe stato proprio della loro prudenza
mirar molto bene all’artificio, et sagacità de’ Spagnuoli, et
guardarsi di non lasciarsi ingannare col spetioso nome
di quiete, potendo esser, che miri questo moto più tosto ad
una temporanea soggettione. Mi risposero, che se ne sarebbono
molto ben guardati.
Alcuni de’ più sensati hanno opinione, che ’l Pecchius colla sua pro-
posta habbi havuto per fine, sendo così pungente al cuore
di questa libertà di cavar, et penetrar li pensieri, a che
mirino più questi popoli, et a che possino esser più commoda-
mente disposti per far poi quella risoltione, che più fu
stimata propria.
Confidano grandemente in quella serenissima Republica; ma ben mi aveggo, che
con somma aspettatione attenderanno quello, che risponderà
sopra le loro lettere spedite da me con precedenti, et il
signor Principe me lo ha accennato et qualche altro ancora.
Di quello anderà seguendo starò avvertito per riverentemente
avvisarlo alla Serenità vostra. Gratie etc.
Dall’Haya li 30 marzo 1621
di vostra Serenità
humilissimo et devotissimo servitore
Christofforo Suriano

--- page 043r---


--- page 043v---
Al serenissimo principe di Venetia
prima
n° 284 fin 285

--- page 039r---
In lettere dall’Haya prime de’ 30 marzo 1621 de’ n° 284
Propositione alli signori Stati del Pecchius cancelliero di Brabant
Nobili, et potenti signori. Questi ultimi giorni dei dodici
anni della tregua de’ Paesi Bassi nostra commune Patria
ci mettono nanti gl’occhi il mesto cambiamento, che
sul fine di simil conditionati accordi suole succeder
et di che tanto dall’una, che dall’altra parte li appa-
recchi già si preparano; ma tra tanto havendo li serenissimi
arciduchi gettati li loro occhi compassionevoli sopra li
grandi, et estremi inconvenienti ne’ quali venirebbe
a cader stante questo cambiamento li paesi, non
hanno voluto tralasciar di metter in somma consideratione,
et dar apertura di pensar li mezi, che potrebbono
servire per prevenir, et impedir questo; massime sendo
mossi a questo santo proponimento dalla loro natural
inclinatione alla pace, et dal loro zelo, et affettione
al ben commune. Quali anco sono stati li principali
motivi, che fecero risolver le loro Altezze alla
precedente tregua, come ad un cominciamento dell’
intera, et desideratissima fine di questo incendio di guerra
nel quale trovonno questi paesi all’hora, che vi venero.
Credendo, che nel tempo della tregua le loro attioni
habbino parimente testificato, et fatta constar la
sicurezza delle loro buone intentioni; come similmente
le loro Altezze niuna cosa per l’avenire sono per
haver a cuore, che di procurar quello, che sarà il
più avantaggioso per il Paese in generale; il che 
--- page 039v---
 parerebbe consister in questo, che tutte le parti, et membri
de’ Paesi Bassi fossero di nuovo uniti in un sol corpo, et sotto
un capo. Sendo molto apparente, che come avanti
le guerre de’ nostri tempi erano in una amichevol con-
cordia, et tranquilla prosperità, di nuovo goderiano la
medesima, o maggiore, in caso che le provincie da
questa parte si lasciassero indurre ad un buono, commodo
et fermo accordo con recognitione del Principe naturale.
Questo è il punto, che le loro Altezze mi hanno imposto
di rimostrare, et rappresentar amichevolmente a vostre Signorie, havendo
stimato che se li convenisse (prima tutte le nuove invasio-
ni di guerra) far verso di loro questo ufficio di buon
Principe, cercando, et havendo ancor a cuore ciò che
concerne il ben loro, a fine di haversi a pigliar consi-
deratione, et sopra ciò una fruttuosa risolutione
col mezo della quale ogni spargimento di sangue, le
eccessive impositioni, et altre miserie, che per sì longhi
anni ha convenuto sopportar questi paesi possino in
fine esser una volta prevenuti, et levati. Et in caso
che vostre Signorie voglino entrar in communicatione d’accordo
sopra questa propositione, le loro Altezze si lascieranno intender di tal sorte a tutte
giuste, et ragionevol conditioni, et capitulationi, che
vostre Signorie medesime haveranno soggetto di contentarsene, et
non vedranno solamente gl’effetti della buona volontà 
--- page 040r---
 dell’Altezze loro; ma anco la lealtà, et sincerità, ch’esse
hanno sempre havuta in singolar raccommandatione
et che fino ad hora hanno fatto apparere col mezo
della pontuale, et religiosa osservatione di tutte le
loro trattationi, et promesse, purchè voglino intieramente
confidarsi in esse; volendo ben assicurar vostre Signorie di
simil buona, et leal intentione della Maestà catholica
et ch’ella tenirà per buono, fermo, et irrevocabile
tutto quello, che in questo particolare le loro Altezze
trattassero, et concludessero.
Presentata li 23 marzo 1621
alli signori Stati Generali nell’Haya
Segnata P. Peckius 
--- page 040v---
 n° 1
Propositione del Pecchius
cancelliero di Brabant
nelle prime n° 284

--- page 041r---
In lettere dall’Haya prime de’ 30 marzo 1621 de’ n° 284
Risposta delli signori Stati al Pecchius
Li Stati Generali delle Provincie Unite de’ Paesi Bassi, havendo
intesa, et essaminata la propositione fatta per nome dei
serenissimi arciduchi di Brabant nella loro assemblea
a’ 23 di questo mese prima di bocca poi per scritto portata
dal signor Pietro Pechio cavaliere signor di Bouckland cancelliero di
Brabant in vigor delle lettere credentiali de’ detti arci-
duchi fatte a Brusseles a’ 16 del presente, dichiarano,
che indubitabile, et fuori d’ogni disputa la potenza, et
sovranità delle Provincie Unite dei Paesi Bassi appartiene
ai detti alti et potenti signori, et stati delle respettive Provincie
il che religiosamente hanno del continuo mantenuto contra
tutti quelli, che in qual si voglia modo hanno voluto
mettervi dubio, o attribuirla ad alcun altro Principe,
overo pretenderci qual si sia cosa. Da ciò è avenuto
che già mai hanno voluto acconsentir ad alcun trattato
col mezo del quale quelli medesimi havessero potuto tirarne
consequenza. Di che n’hanno fatta espressa dichiaratione
all’Imperatore, alli principi elettori, et ad altri potentati
come anco alli detti medesimi arciduchi, sendo li detti signori
Stati da più gran monarchi, re, potentati, et
republiche stati riconosciuti, et trattati per sovrani
et li loro paesi per paesi franchi; li quali tutti in tal
qualità hanno fatto diversi trattati, et unioni con li
detti principi, havendo ciò in maniera tale mantenuto
che li sudetti signori Stati né con li arciduchi, né con il re 
--- page 041v---
 di Spagna hanno voluto entrar in alcun trattato se prima
non havessero dichiarato, et dato atto, cioè che
trattavano con li detti signori come con franche provincie
et paesi nei quali essi non havevano alcuna cosa a
pretender; et poiché questo è così chiaro, come il giorno
et noto, et evidente al mondo tutto, par strana a’ d[ett]i
signori la propositione del signor cavallier Pecchius, mettendo
innanti, che il più gran bene di questo Paese consistesse
che le Provincie tutte fossero di nuovo riunite in un corpo
et sotto ad un capo, et che si lasciassero indure ad un
buono, commodo, et fermo accordo sotto la recognitione
del principe naturale; et che in caso che questi paesi
volessero entrare in communicatione d’accordo, che
l’arciducha s’accommoderebbe ad ogni giusta, et
ragionevol conditione poiché questo accordo non
potrebbe servire ad evitare, et impedir li gravi, et
estremi inconvenienti nei quali li detti paesi veni-
rebbono a ricadere per la guerra, come pare esser
l’intentione del proponente; ma più s’accorderebbe
il fuoco di essa, vedendo, che ciò va direttamente contro
la sovranità, et grandezza di questi paesi, li quali le
loro Signorie hanno sino al presente a gran costo di guerra
sì lodevolmente mantenuti, sendo risoluti (con la
gratia di Dio di mantenerli ancora fino
alla più gran estremità coi beni, et col sangue 
--- page 042r---
 et insieme questa propositione esser erronea, et insoportabile
tirando in disputa nel loro stato la medesima sovranità
contra le leggi fondamentali di questi paesi. Stante che
li detti signori non possono assentire ad una così mentita,
dannosa, et insoportabil propositione, che contiene una
insoportabil atrocità contro allo Stato, et dishonore
presso tutti li monarchi, re, potentati, et republiche
li quali hanno con essi contrattato, come con un sovrano
Stato, ma sono forzati di necessariamente dichiarire,
come per le presenti dichiarano, che tutti quelli, che
per qualche espressione o altrimenti tenteranno di
tirar in disputa il dritto sovrano di questi paesi,
impugnandolo, o attribuendolo ad alcun altro principe
o alcuna cosa, che habbi tal odore saranno tenuti per
inhabili d’esser admessi in alcun trattato presso
le loro Signorie, il che per appunto dano per risposta al
sudetto signor Pecchius. Aggiungendo solamente, che sue Altezze
che stanti li molti compianti fatti ad esse (intorno
a che mai s’è potuto tirar alcuna sodisfattione) sanno
molto bene come li detti signori possino intender essersi
mantenuto da sue Altezze et dal re di Spagna
pontualmente et religiosamente il trattato della tregua.
Fatta nell’assemblea delli alti et potenti signori li
Stati Generali, nell’Haya a’ 25 marzo 1621 
--- page 042v---
 n° 2
Risposta delli signori Stati al
Pecchius
n° 284 nella prima
