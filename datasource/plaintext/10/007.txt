
--- page 026r---
Prima
n° 282 fin 283
Serenissimo Principe
mercordì a sera improvisamente arrivò qui messaggiero espresso spedito
di Brusseles dall’audientiero Venriques con lettere al secretario dell’
assemblea dei signori Stati Generali, la sostanza delle quali era
che li serenissimi arciduchi havevano risoluto d’inviar qui il cancelliere
di Brabant per trattar colli signori Stati qualche negotio di
momento, et che però si compiacesse farlo saper all’Eccellenze loro.
Le lettere furono lette la mattina seguente, et immediate commesso
al secretario di riscriver, che ’l detto Cancelliere poteva venire,
et che se li prepararebbe casa. Di quest’ordine di risposta
li stati di Holanda, che sono ridotti qui hanno fatta indo-
glienza grande perché li deputati per la Provincia, ch’entrano
nell’assemblea non habbino prima fatta communicatione
et presa la parola, et l’assenso de’ congragati nella Dieta; ma
infine tutto s’è acquietato, poiché già l’ordine era
dato, et partito. Uscita questa voce, universale è stato
il concetto, che ’l Pecchius, ch’è il detto cancelliere di
Brabant fosse inviato per far qualche apertura della
prorogatione della tregua, et qualche altra persona,
che si presume haver havuta communicatione con Brusseles
s’è lasciato uscire, che sia per proporre una pace
ognuno è andato fra ’l tempo della venuta d’esso
Cancelliere discorrendo secondo il suo gusto, et a modo
suo portato o dalla passione, o dall’interesse. Egli arrivò 
--- page 026v---
 hier mattina a Roterdam, et con sue lettere fece saper al medesimo
secretario Arsen, che sarebbe stato a desenar a Delft, et la sera
all’Haya furono avvertiti li signori Stati dal secretario, et formorono
concetto, che volesse haver qualche accoglimento nell’ingresso
sopra che fu disputato assai, et consultando il negotio col signor
principe Mauritio egli volse scaricarsene adducendo qualche
ragioni, et doppo tornata la materia all’assemblea
fu in fine concluso, che niun deputato dei Stati Generali dovesse
intervenir all’incontro, et fatto saper questo al signor principe
Mauritio si stabilì, che sua Eccellenza andasse sola ad incontrarlo
fino a Risuich mezhora fuor dell’Haya così seguì
accompagnato da cinque o sei carrozze. Il Pecchius
mostrò di aggradir questo honore, et tanto maggiormente
quanto l’accoglimento, che gli fu fatto a Roterdam dal
popolo li diede molestia grandissima sendo con mille impreca-
tioni, et bestemie contro di lui, et di chi l’inviava accompagnato; ma
peggio n’hebbe a Delft perché non bastò al popolo darli
male parole, che furono anco accompagnati da effetti
assai vilani tirandoli et fango, et pietre da una delle quali
fu colto sendo nella barca se ben non l’offese, come anco
uno de’ suoi servitori, né valse il Mortegna mag-
giordomo dei signori Stati in tal occasione inviato dall’Eccellenze loro
per accompagnarlo, né valse la sbiraria a sedar quelle 
--- page 027r---
 genti di mistiero anzi gettorono in acqua il Serit, o capo
d’esso sbiraria, né valsero gl’istessi borgomastri, pur
in fine la scapò, conducendo salva la testa all’Haya.
Risaputosi questo sono stati ordinati di carcerar quelli
che se potevano havere, come seguì la notte passata
ma parmi, che ’l medesimo Pecchius habbi intercesso per loro.
Nel popolo questo nome di tregua non può sentirsi, dicendo
altamente, che questo signore viene per tradirli, et assoggietarli,
altri anco di buon senso sono della medesima opinione.
Esso cancellier Pecchius ha questa mattina havuta audienza, doi
deputati dei signori Stati con doi carrozze del signor principe
Mauritio sono andati a levarlo dalla casa, ove è alloggiato
et spesato a nome publico, et condotto nell’assemblea
ha presentate le sue lettere credentiali scritte da’ serenissimi
arciduchi, nelle quali non è nominato che con titolo di
cancellier Pecchio apportator delle presenti doppo lette ha
esposto, che havendo li serenissimi arciduchi suoi signori mirato
sempre alla quiete publica, et all’universale di tutte
le Provincie de’ Paesi Bassi, havevano anco desiderato
tutto il bene et servitio di questa d’Holanda, et dell’-
altre unite, et che a tal fine s’erano l’Altezze loro
mosse gl’anni passati doppo una sì lunga, et trava-
gliata guerra a procurar di far una tregua a fine 
--- page 027v---
 di sollevar l’afflittione, et la miseria nella quale stavano questi
paesi, che piacque a Diò, che ne sortisse l’effetto; che ’l medesimo
desiderio di quiete, et di continuato sollievo era nell’animo
di quelle Altezze, et che ’l servitio principale di queste
Provincie li era a cuore, assicurandosi anco l’Altezze loro,
che nei signori Stati fosse l’istessa buona volontà, et che si
sarebbono finalmente risolute per assicurarsi, et uscir un
giorno da tante calamità, che sono passate, et possono
soprastar a questi paesi di riconoscer il loro principe
naturale, contando il suo ufficio con altri concetti simili
espressivi del fine cauto, et artificioso di questo Ministro,
et di chi l’invia. Questa fu la sostanza della sua narra-
tione, et può ben la prudenza di vostra Serenità imaginarsi, che
gl’ultimi concetti siano stati notati, et che nell’animo
dell’universale non habbino fatta buona impressione. Della
detta narratione sono stato assicurato esser così da persona
degna di fede, che me la communicò in confidenza, et
quello che dirò più è basso mi fa persuader che habbi
proferito l’ultimo concetto di riconoscenza. Nell’ingresso
all’assemblea, nel proferir quanto ha detto, et in ogni
sua attione ha tenuta gravità, et sussiego. Egli non è spagnuolo
ma fiamingo, nudrito però nei congressi de’ consiglieri spagnuoli
fu ricondotto dalli medesimi deputati, et colle medesime carrozze 
--- page 028r---
 all’alloggiamento, et come nel venir all’assemblea non poteva
tacer il popolo minuto di non imprecarli, et darli la mal
venuta con concetti popolari, così anco seguì nel ritorno
a casa, ma però con qualche spetie di modesta insolente
voce popolare: doverà dar la sua espositione per
scritto, non havendo stimato bene li signori Stati darli altra risposta
che di haver havuta cara la sua buona venuta in questa
Provincia, et che si compiacesse dar per scritto ciò che
haveva esposto di bocca.
Varie sono l’opinioni del fine con che habbi a proseguir questo
Ministro nella sua trattatione, et m’è stato detto che li signori
Stati anderanno molto ben occulati, sendo la finezza di lui
grande, et tanta, che si renderà al certo sospetta coll’
essempio, che n’hanno havuto nel trattato di Zanthen
ove egli intervenne addossandosi a lui la mala riuscita
di quel negotio perché proposta una cosa, parendo ch’ella
già fosse per esser stabilita, pigliando tempo o di rappresentar
a sue Altezze o di parlar al marchese Spinola, al ritorno;
tutto, sotto qualche pretesto, o mala intelligenza di parole,
andava a monte.
La sera stessa di hieri poco doppo il suo arrivo l’ambasciator di Francia
fu a vederlo, et si trattenne seco per buon spatio di tempo,
et par che si cuopri questa così subita visita per la 
--- page 028v---
 conoscenza, ch’egli ha havuta del detto Cancelliere a Zanthen
mentre anc’egli vi fu deputato coll’altro Ambasciator straordinario
francese dal suo Re. Come si sia alcuni pensano qualche
altra cosa, non essendo monsignor di Maurier così pronto alle
visite con quelli anco che hanno il titolo di ambasciatore, come pareva
che stasse in forse di farla a quello di Danimarca
come venendo da Principe elettitio; né si risolve che
doppo la visita che gli fece l’Ambasciatore inglese.
Lo stesso signor ambasciator d’Inghilterra ha visitato hoggi esso Pecchius, et io
ho stimato conveniente non lasciar in alcuna maniera questo
complimento, et da lui sono stato ricevuto, et accolto nell’
ingresso della casa, et nella stanza con ogni termine
di honore, ringratiandomi della visita, et havendo io
usati di quei concetti generali che stimai proprii della stima
et delle honore in che la Serenità vostra haveva li serenissimi arciduchi,
et come da lei erano tenuti principi, che miravano alla quiete,
et tranquilità publica; et per questo et per l’altre degne qualità
loro riputati di religiosissimo animo; facendogli offerte di conti
egli corrispose abondantemente al mio ufficio, et con ringra-
tiamenti, et con attestarmi, che sue Altezze portavano amore
a quella serenissima Republica, et la stimavano grandemente come
quella che caminava con li medesimi fini della quiete et per
tanto sendo egli venuta a tal oggetto a questi signori mi pregava 
--- page 029r---
 di corrisponder anc’io alla buona mente della Serenità vostra con
coadiuvar li suoi ufficii, che non haverebbono mirato ad
altro, che al ben commune, et di questi popoli. Et io gli
risposi, che lo ringratiavo di questa confidenza, et che
non credevo altrimenti, se non che haverebbe trovato buon
rancontro in questi signori quando le sue propositioni havessero
mirato al ben loro, et al lor vantaggio, et con questa gene-
ralità me la passai.
Entrò poi a dirmi, che sul partir suo di Brusseles vi era arrivato
il giorno innanti l’ambasciator Digbi ispedito dal serenissimo re
d’Inghilterra che haveva havuta la sua prima audienza
versata in semplice complimento; che credeva, che fosse venuto
per negotiar la restitutione del Palatinato, et aggiunse
forse anco per trattar della nostra tregua. Continuando
bisogna, che vi intervenghi una terza persona compor-
tandolo così la qualità del negotio, et la riputatione,
li signori Stati non hanno voluto aprirsi; alli serenissimi arciduchi,
et per consequente al re di Spagna non si conviene
il farlo; di maniera che ognuno si tiene su la riputatione
et so bene soggiunse, che dalla mia espositione non si
potrà far altra conietura se non che habbi sostenuta
come si deve la riputatione di sua Maestà catholica et
di sua Altezze, et questi popoli devono riconoscersi simil 
--- page 029v---
 concetto m’ha communicato il signor ambasciator di Inghilterra esser anco
a lui stato proferito dal medesimo Pecchius, che corrisponde
con quanto ha esposto nell’assemblea di riconoscer il prin-
cipe naturale. Ha anco mostrato nei discorsi haver
trovati qui tutti diversi gl’humori da quello s’imaginava,
et credeva, dicendo, che non sapeva quello potesse promettersi
et viene tenuto, che sia per uscir con qualche altra
propositione, et credisi di pace.
Io non sono fuori d’opinione, che come in apparenza si mostra
che improvisa sia stata la missione di questo Ministro;
così sia stata maneggiata di lunga mano. Qual sia la
vera inclinatione di questi signori et delle provincie il solo
proprio interesse la può far chiara. Sono assicurato
che molti principali, et intendenti delle provincie, che
sono esposte al pericolo, et primo empito della guerra
sentono più tosto di appigliarsi a questa, che alla
tregua stimandola et pernitiosa, et pestilente, ma li popoli
communi, che sono quelli a chi toccano li primi colpi
et per le gravezze, et per l’imposite, et per l’armi dell’
inimico vorrebbono la pace, o la tregua: Holanda, et
Zelanda non chiamano che la guerra. Et il signor principe
Mauritio mi disse avanti hieri, che fui a sua visita, che
li signori Stati haverebbono molto mirato di non si lasciar 
--- page 030r---
 imbarcar da parole, et da apparenze, et che più tosto entreranno
in nuova guerra, che nella speciosa tregua o pace andar a
rischio di perder in pochi anni il Paese, et la libertà.
Lodai il concetto. Con tutto questo molti vogliono, che in
sua Eccellenza per molti rispetti sia inclinatione di quiete
per conservarsi la riputatione acquistata.
Non so se debbiano l’Eccellenze vostre illustrissime sospettare, che questa medesima
pace et quiete venga desiderata dalla Francia, et dall’
Inghilterra et se sia procurata dall’una, et l’altra parte. Già
il Pecchius parla dell’ambasciator Digbi arrivato a sue Altezze che
possi haver un tal ordine. Corse anco ultimamente voce che a
Brusseles doveva capitar un ambasciator francese, che è restato
mortificato dal tempo; ma la Serenità vostra da proprii luochi haverà
la vera essensa della cosa.
Io starò avvertito a quello anderà seguendo, et procurerò
di penetrar il più che mi sarà possibile: in tanto qui posso
dirle, che non si ralentano le provisioni tanto da mar, che
da terra, et s’altro ordine non esce in contrario li vasselli
sortiranno in mare, et le genti da’ piedi, et da cavallo
saranno pronte per andar ai porti, che li saranno ordinati. Gratie etc.
Dall’Haya li 23 marzo 1621
di vostra Serenità
humilissimo et devotissimo servitore
Christofforo Suriano

--- page 030v---


--- page 031r---


--- page 031v---
Al serenissimo principe di Venetia
prima
n° 282 fin 283
