
--- page 133r---
Prima
Serenissimo Principe
venerdì passato arrivai al tardo in questo luoco della resi-
denza de’ signori Stati Generali. Non ho nel viaggio
doppo che scrissi alla Serenità vostra le mie lettere de’ 6 da
Colonia, sin qui rincontrato alcun travaglio, ancorché
habbi trovate terre presidiate da’ Spagnuoli, havendo
procurato di caminar con ogni circonspettione. Per le
vacanze ordinarie nella presente stagione una parte de’
deputati delle Provincie, et de’ principali ministri è uscita
fuori alcuni per ricreatione altri per suoi affari particolari.
Io però mandai il signor Vimes al presidente del Consiglio
perché sapesse la mia venuta. Egli la rappresentò alli
Stati, et il doppo desinare mandorono a rallegrarsene
meco, facendomi dire, che volontieri mi si haverebbe
data anco la stessa mattina audienza; ma che essendo
pochi, et desiderando ricevermi in quella maniera
et con quel rispetto, che si deve a ministro della Serenità vostra
havevano risoluto di portarla ad un giorno della presente
settimana, et mi fecero pregare di ricever in bene questa
dilatione. Io corrisposi all’ufficio con quel termine, che
a me parve proprio, et dissi, che havevo stimato mio
debito far saper il mio arrivo; ma che nel resto 
--- page 133v---
 ero per attender ogni commodo di questi signori; di che diede
segno il gentilhuomo, che venne a me di restar sodisfatto.
Io aspetto d’esser chiamato per essequir li publici commandamenti;
et forse in tanto mi potrebbono arrivar le lettere della Serenità vostra
che speravo di ricever in Amsterdam per poter rappresentar
più di fresco lo stato presente de’ negotii; havendo scoperto
ne’ particolari curiosità d’esserne informati. L’avvocato
generale Bernvel di tanta auttorità, et essistimatione
in questo Stato quanto sanno le Signorie vostre eccellentissime è fuori par-
tito il giorno innanti ’l mio arrivo, ne doverà tornare che
per la fine del presente mese: onde essendo lontano di qua
poco più di meza giornata, penso, havuta l’audienza,
d’andar a vederlo per segno di confidenza, et dimostratione
di stima della persona sua. Intanto ho creduto
esser bene non differire d’essere col signor principe Mauritio.
Domenica fui a vederlo, gli presentai le lettere credentiali,
et gli esposi tutto ciò, che da lei m’è stato dato in
commissione. Egli si compiacque della visita, della
confidenza, et della confirmatione della perfetta dispositione
della Serenità vostra verso di lui; udendo volontieri ogni particolare
che gli rappresentai, et si restrinse di tutte le parti 
--- page 134r---
 della mia espositione al punto della restitutione dei posti
et con atto proprio del suo spiritoso valore disse questo
camina del pari con quello, che Spagnuoli ricercano a noi
vogliono, che restituimo le piazze, che tenemo attinenti al
ducato di Cleves con offerta di dar poi effetto all’accor-
dato in Zantes; questo non faremo si attendi pure, et
essequisca l’accordo, che allhora si farà quello si
conviene; et la serenissima Republica ha gran ragione di far
così ancora. Et poi soggiunse, che quanto poteva
provenire dall’opera sua, et da’ suoi ufficii in ser-
vitio di vostra Serenità ella se lo prometesse, come da più
reale, et devoto servitore quale professa di esserle;
et per tanto lo impiegassi, et facessi capitale dell’offerta
perché era sincera; et nel mio particolare si offerì anco con
pienezza di molta benignità. Io lo ringratiai, et gli
dissi, che della sua buona volontà, et dell’animo suo
conosciuto dalla serenissima Republica molto ben’intentionato
verso gl’interessi suoi si prometterebbe ella sempre
ogni più gratioso effetto; et che nell’occasioni me ne sarei
valso con ogni confidenza. Replicò nuove parole di
complimento, et poi entrò a dimandarmi delle forze di vostra Serenità 
--- page 134v---
 quante genti haveva il serenissimo Ferdinando, a che tendino
Spagnuoli con tante levate, che fano per Italia, se il signor duca
di Savoia sia assolutamente inclinato a far la guerra allo
stato di Milano, et se vostra Serenità lo aiuti di denari. Io
ho procurato d’andar sodisfacendo per quanto ho saputo
ad ogni capo della sua instanza; è ben vero che haverei
voluto esser informato a sufficienza di tutti questi
particolari per poter corrisponder alla brama di questo
Principe molto ben conosciuto dalla Serenità vostra corraggioso,
et che non ha nel suo spirito altro desiderio, che di potersi
muovere con l’armi, et vorrebbe nel suo interno, che
le contese in Italia havessero fine, et si rinovasse la
guerra in queste parti. Di ciò per quest’anno al
certo non se ne vede apparenza, essendo la stagione
molto innanti, come appunto m’ha detto sua Eccellenza con qualche
affetto, et lo comprendo anco dalla licenza, che si
permette a’ diversi soldati di passar alle case loro,
et altrove se ben conditionata, et per tempo.
M’ha detto il signor principe Mauritio haver inteso, che ’l
baron di Anolt haveva fatti chiamar li officiali, che
tenevano carico della levata delli mille cavalli, che 
--- page 135r---
 scrissi alla Serenità vostra colle presente mie lettere de’ 6, et dettogli, che
si trattenessero di passar più innanti fino ad altro ordine
da che ha sua Eccellenza formato giudicio, che dicendosi, che detti
cavalli dovevano passar a Milano la suspensione sia per
qualche accommodamento, che sia in speranza di effettuarsi.
Molti, che sapevano, che dovevo venirmene qui hanno
presuposto, che fossi per far levata di genti, et stavano
antiosi attendendo il mio arrivo, et se ben possono scoprire
che in me non sia questa commissione, non ne sono ancor
fuori d’opinione, persuadendoglielo il desiderio, che
hanno di esser impiegati stando questa soldatesca
di molto tempo senza far fattione, attendendo al solo
essercitio nelle piazze, col quale quotidianamente è inter-
tenuta, et alcuni sono venuti ad offerirmisi; ma
serenissimo Principe devo dire con ogni humil riverenza
alla Serenità vostra, che sì come scopro prontezza di grande
affetto verso di lei, così ognuno vuol denari, né
vi è chi si lasci intender assolutamente di voler
intraprender una levata, mettersi in spesa per essa,
per il nolo de’ vasselli, et per le provisioni di viveri,
et altre necessarie, et dichiarano l’offerta del signor Gio. Ieglen 
--- page 135v---
 de Wassomobem di condur a vostra Serenità cavallaria, et infanteria,
fatta senza fondamento, essendo impossibile, che la mantenghi
mentre non esborsi denaro, il quale per quanto viene
detto egli non ha, né ha credito tale tra mercanti,
che basti alla summa, che si ricerca per la levata,
per l’imbarco delle genti da piedi, et per la condotta.
Questo è quello a chi la Serenità vostra ha date lettere patenti
scritte a’ 28 di maggio. Egli doppo esser stato nel
Palatinato per far li ducento cavalli, che haveva
offerto è venuto qui ancora per far li soldati da piedi
da questi signori Stati Generali, et dal signor principe Mauritio
ha havuto ogni più ampla permissione; ma la maniera
del far le genti non è stata abbracciata da quelli che
haveva creati officiali, perché dati li carichi voleva
obbligar cadauno d’essi per un tanto numero de’ soldati
et che questi spendessero del suo per esser rimborsati
all’arrivo nello Stato di vostra Serenità; ma come da
molti è stato sulle prime accettato l’honore; così vedendo, che stante l’obligo da lui fatto di condur
le genti in termine di tre mesi, et per la data
delle patenti spirando questi a’ 28 dello stante 
--- page 136r---
 non sendo per ciò manco sicuri di haver servitio; et dall’
altro canto non correndo il denaro, ch’è il punto prin-
cipale; anzi che si voleva obligarli a spender del suo
si sono retirati, et egli è partito di qua con
poco suo contento; nello stesso modo ha trattato anco
nel Palatinato per la levata dei cavalli senza cavarne
profitto. Mi è stato detto, ch’è passato in Amsterdam,
et di là habbi scritto a vostra Serenità perché gli sia prorogato
il tempo, che gli è prefisso nella patente, et perché
dia ordine per l’esborso del denaro. Tutto ciò ho
stimato mio debito di significar alla Serenità vostra et ella
colla sua singolar prudenza considera, che le difficoltà dell’haver gente da
altre parte, sarà grande, quando ella non si
oblighi di soccomber ad ogni spese, et ad esborsar
qui effettivamente il denaro; la gente non può
esser miglior, come ben appresa, et vecchia nel
essercitio, et caverà certo più profitto da
cinquecento di questi, che 
--- page 136v---
 da mille de altri.
Ma il contrapeso delle spese, la lunghezza
del viaggio, et gl’accidenti, che possono occorrere
prima dell’arrivo in quel serenissimo dominio sono degni
di esser ponderati dalla somma intelligenza
delle Signorie vostre eccellentissime.

Io sto aspettando con desiderio grande li prudentissimi com-
mandamenti della Serenità vostra, et quello haverò a fare, et,
quando il servitio di lei non ricerchi altrimenti,
supplico riverentemente esser sollevato quanto più
presto dalla benigna gratia sua col mio ritorno
alla patria. Il signor Vimes ancora brama intender
gl’ordini di vostra Serenità, se deve ritornarsene, o haverà
ad impiegarsi da questa parte in alcuna cosa per il servitio
di lei. Gratie etc.
Dall’Haye a’ 16 agosto 1616
di vostra Serenità
humilissimo, et devotissimo servitore
Christofforo Suriano

--- page 139r---


--- page 139v---
Al serenissimo principe di Venetia
prima


--- page 137r---


--- page 137v---


--- page 138r---


--- page 138v---

