
--- page 198r---


--- page 198v---


--- page 199r---
2da
Serenissimo Principe
il signor ambasciatore di Francia doppo havermi trattenuto con lungo discorso
sopra gl’affari di quel Regno mi disse, che si rallegrava
meco che finalmente si fosse aperto il passo in Grisoni per la serenissima
Republica per l’assistenza di sua Maestà. Io gli risposi, che per lettere
di Zurich de’ 27 del passato havevo ben inteso l’ordine dato
dal Re al signor Giffier; ma non mi portavano questa apertura
anzi che tuttavia vi erano l’ordinarie difficoltà. Restò
l’Ambasciatore a questo rincontro; ma poi aggiunse et le
mie ultime lettere sono de’ x dello stante da Parigi
et pigliando una lettera doppo esser scorso un pezzo
con l’occhio mi lesse alcune parole, che contenevano l’ordi-
ne dato dal Re per l’accomodamento delle
differenze del signor duca di Savoia, et per la libera apertura
del passo, et che questo era già successo a favor della serenissima
Republica. Io mi restrinsi, et mostrai di dar credito
all’avviso, che vorrei che fosse così in effetto per servitio
della Serenità vostra; ma le cose passate, et gl’accidenti presenti
che hanno il medesimo corso mi fanno temere. Né lasciai
di ringratiar esso Ambasciatore del gusto che diede segno
di haverne, et delli progressi di vostra Serenità contra arciduchi
et ognaltro sente qui contento di quanto va felicemente 
--- page 199v---
 seguendo a servitio di vostra Serenità nel Friuli, et nell’Istria, come per sua benign[ità]
me lo significa anco nelle lettere sue de primo dello stante
ricevute da me sabbato passato colla mia solita riverenza
et questi soldati ne godono grandemente per la consequenza
che ’l desiderio li fa fare, che la guerra vadi innanti sper[ando]
esser impiegati, et in particolar il signor conte Gio. Ernesto di Nassau
il qual si promette assai del buon essito della sua offerta
et aspetta con sommo desiderio, che mi capitino le
lettere, che doveranno esser qui con l’ordinario di sabb[ato]
facendo il conto, che servi la risposta alla sua prop[ositione.]
Havendo il signor marchese elettore di Brandemburgh acce[ttato]
per buono l’avviso del signor principe Mauritio di non ven[ir]
qua ha inviato uno de’ suoi consiglieri a’ signori Stati per trattar
come dicono a parte sopra gl’affari di Galiens. Doi giorni
doppo ’l suo arrivo gli sopragionsero lettere di quell’Alt[ezza]
nelle quali gli dava conto d’esser stato avvisato che li
sudditi suoi nella Prussia si erano sollevati sotto p[…]
di religione sedotti dal cancelliere di quella Provincia, et fo[men-]
tati per quanto ha scoperto dal re di Polonia, esser
state intercette alcune lettere scritte d’Austriaci (così di
sua Altezza) dirette al medesimo re di Polonia, nelle quali 
--- page 200r---
 veniva eccitato a tener travagliato da quella parte
esso Elettore per divertir le provisioni nelli stati di
Cleves; che havendo inteso l’accidente s’era risoluto
d’andar in posto ad acquetar il rumore, et partialmente
la vanità del pretesto, mentre a quelli della religione
catholica è permessa chiesa libera. Il Principe figlio che
si tiene a Cleves voleva seguitar il padre; ma il sudetto
consigliere è passato a disuaderlo per consiglio del signor principe
Mauritio, et essortarlo a non abandonar quella piazza.
Intanto il residente ordinario di sua Altezza elettorale, che mi ha
conferito tutto ciò mi ha anco communicato
tener ordine di procurar, che siano pronti cinque-
cento huomini, et che aspetta solamente il preciso
commandamento della maniera dell’armi, et del tempo
et dove haverà ad inviar le genti; ma però teneva
che si sarebbe accommodato il tutto.
È venuto avviso, che alcune navi holandesi habbino
trattato molto male verso le Moluche alcuni
galeoni spagnoli, et portughesi parte de’ quali
hanno gettati a fondo, parti si sono salvati colla
fuga, et tre in particolare sono restati preda de’

--- page 200v---
Holandesi, nei quali han trovate molte ricche merci, et questi
han havuto perdita di soli quattro vasselli. La nuova
è stata portata da una picciola nave, che riferisce haver
lasciate nel posto di Sant’Helena l’altre. Se li è ispedito
incontro tre vasselli di guerra con velle, et altri apprestamenti
per quanto si dice. Et quelli di Amsterdam vivono contenti
di questa buona nuova. Gratie etc.
Dall’Haya a’ 20 settembre 1616
di vostra Serenità
humilissimo et devotissimo servitore
Christofforo Suriano

--- page 201r---


--- page 201v---
Al serenissimo principe di Venetia
2da

