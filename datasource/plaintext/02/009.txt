
--- page 131r---
Serenissimo Principe
all’arrivo mio in questa città, che fu hieri a sera intesi, che
a Meulendunch cinque leghe di qua, et nei contorni si fa
una levata di mille cavalli sotto la condotta del barone
d’Anolt, che altre volte ha servito l’arciduca Leopoldo.
Il denaro, che si distribuisce buona parte è in doppie
[de] Spagna, et ad ogni soldato si dà ottanta taleri di
prestanza. La mostra doverà pur darsi nel luoco
sudetto per tutto il mese presente, et le patenti hanno
questa dichiaratione generale che habbi a farsi
essa cavalleria per servitio della casa d’Austria; ma
qui viene tenuto per fermo, che habbi in fine ad esser
ripartita a Durmont, et a Munster per assicurar quelle
doi piazze assai esposte al pericolo di sorpresa;
temendo l’Imperatore, o più tosto Spagnuoli, che Holandesi
possino servirsi della commodità, che li porgesse la
fortuna d’avanzarsi sotto il pretesto della protetione
che hanno presa del marchese di Brandemburgh;
ingelositi massime dalla colleganza, ch’essi hanno
stretta ultimamente con le città maritime; altrettanto cara
dall’altro canto alli principi dell’Unione.
Il figliolo del signor marchese di Brandemburgh con la sposa 
--- page 131v---
 sorella del signor Principe palatino è passato questa mattina
in barca, di ritorno da Heidelbergh, a visita di questa
città, et li cittadini di essa non potendo altrimenti
hanno honorato il passaggio di detti principi con hono-
ratissimo saluto di moschetteria mortaletti, et tiri
d’artiglieria. Va esso Principe a Cleves per tenersi
quivi come in possesso per nome del padre. [Che] con numero
di cavalleria, et d’infanteria holandese lo sta atten-
dendo ai confini per fargli scorta; ma qui si
tiene, che sia più per capo di riputatione, che per
necessità mentre la parte contraria non si muove,
osserva, et sta sul semplice avviso, né si sentono
movimenti dall’una, né dall’altra parte. Et li mer-
canti di questa città forniscono indiferentemente
ad ambedoi secondo il bisogno, che hanno tanto
de’ viveri, quanto de’ polveri, et altre munitioni
da guerra: è ben vero, che si bene, che le cose di
qua non habbino a fermarsi in questo stato, et che
in tanto Spagnuoli non faccino motivo di progresso
in quanto stano aspettando qual essito habbino
ad haver li negotii d’Italia. Et sopra le controversi[e] 
--- page 132r---
 di vostra Serenità don Balthassar Zunica ambasciator di Spagna in
corte cesarea ha scritto ad un suo particolar amico, et
principale in questa città, che il negotio ha in sé tanti capi
et tanto difficili ad accordarsi fra le parti, che si stenterà
trovarvi ripiego: non condescende però ad altro, né qui
se ne fa gran discorsi.
Partendo dimani di buon hora l’Ordinario per Venetia
da questa città ho stimato mio debito prima della conti-
nuatione del mio viaggio abbracciar l’occasione per rappresentar
alle Signorie vostre eccellentissime questo poco, che servirà almeno colla
sodisfattione del mio obligo a confirmatione della
mia humile, et devota riverenza. Gratie etc.
Di Colonia a’ 6 agosto 1616
di vostra Serenità
humilissimo et devotissimo servitore
Christofforo Suriano

--- page 132v---
Al serenissimo principe di Venetia
Signor signor colendissimo

