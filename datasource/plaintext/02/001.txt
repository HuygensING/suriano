
--- page 071r---
Prima
Serenissimo Principe
nel venirmene in questa città, ove arrivai lunedì, mi è conve-
nuto metter qualche giorno di più nel camino di quello, che
haverei desiderato per il rispetto, che scrissi alla Serenità vostra
nell’ultime lettere col clarissimo Padavino da Zurich.
Gionto qui trovai il clarissimo signor Luca Tron devotissimo figliolo di
quella serenissima Republica, il quale con termine di grande
amore verso la Patria, et con affetto tutto intento al servitio
di lei mi favorì d’assistermi in tutte quelle cose, di che
lo pregai per publico servitio. Feci saper a questo
Principe la mia venuta, et la commissione, che havevo
di trovarmi seco. Sua Altezza mandò immediate per doi
gentilhuomini di corte a salutarmi, et a rallegrarsi
del mio buon arrivo qui, dicendo, che la mattina
seguente mi haverebbe ascoltato. Mentre stavo atten-
dendo le otto hore, che furono appuntate per confe-
rirmi a palazzo il signor Lamingher cameriero secreto,
et consigliero dell’Altezza sua col mezo del medesimo clarissimo
Tron mi fece sapere, che havendo il serenissimo Leopoldo
fatto intender qui, che sarebbe venuto il doppo desi-
nare del martedì nella città, sua Altezza stimava bene, ch’io differisci ad altro tempo l’esser con lei; et
in tanto, dovendo andare ad Heidelberg, me ne 
--- page 071v---
 passassi a quel Principe come capo dell’Unione: perché ispedito
di là, me ne potevo poi ritornar in questa città, et esser a mio
piacere con lei; che però si rimetteva in tutto alla mia disposit[ione]. Se l’ufficio, che dovevo far seco havesse havuto ad esser di
semplice complimento forse mi sarei risoluto di adherire a quan[to]
sua Altezza trovava per allhora buono; ma stimando io a
proposito, che questo Principe venendo, o non il serenissimo Leopoldo
per negotio non fosse trovato nudo delle nuove ragioni della Serenità [vostra]
et dell’alteratione delle trattationi del signor governator di Milano, lo fec[i]
considerare all’Altezza sua col mezo dello stesso cameriere;
onde, trovatolo anc’ella buono, mi mandò a levar con
una delle sue carrozze in compagnia di doi principali
gentilhuomini della sua corte. Mi ricevé il signor Du[ca]
con maniera propria della grandezza del suo animo; et io rallegrandomi per nome delle Signorie vostre eccellentissime del buon stato
di salute, in che lo ritrovavo, et rappresentandogli il
desiderio, ch’è in cadauna di loro d’ogni maggior arg[o-]
mento di essa, lo ringratiai affettuosamente di quanto
haveva passato in voce, et in scrittura coll’eccellentissimo signor am[basciator]
Gussoni, et poi gli dissi, che stimavo buona fortuna esser
arrivato qui in questa congiontura perché esponendo io
all’Altezza sua quello che passa al presente nella pendenza 
--- page 072r---
 del negotio di Uscochi, et come vostra Serenità sia condescesa al ragione-
vole, potesse sincerar sé stessa con la verità del fatto, quando il
serenissimo Leopoldo havesse detto alcuna cosa in contrario. Et qui
le andai considerando di punto in punto lo stato del negotio
la varietà del trattare prima del Menriques, poi dell’ambasciator
di Spagna, et come sempre si siano quei ministri andati allon-
tanando dalla conclusione, et ultimamente anco il signor governator
di Milano persister, che si habbi a far prima di ognaltra
cosa la restitutione dei posti: tutto contrario a quello, che
per innanti s’era l’Eccellenza sua assolutamente dichiarita; aggiun-
gendo così in questo, come nel resto tutto ciò, che dalla
Serenità vostra mi viene commandato nelle sue de’ 10 et 17 del
passato; mostrando esser certo che sua Altezza et tutti gl’altri buoni principi
non potevano se non assentire alla giustitia della causa della
Serenità vostra, et che come ella per continuatione di confidenza
mi haveva commesso, che le dassi parte di quanto
passava; così si prometteva, che dall’Altezza sua principe
stimato di gran prudenza sarebbe da dovero sustentata
la validità delle sue ragioni. Mi ascoltò il signor Duca
con attentione grande, et doppo haver mostrato di aggradir
le salutationi, le lettere credentiali, che gli presentai
et l’augurio, che per nome di vostra Serenità gli feci di augumento 
--- page 072v---
 di salute, mi disse, che le rendeva anco riverenti gratie della
confidente communicatione di quanto era successo nel maneggio
doppo la partita di qua dell’eccellentissimo signor ambasciator Gussoni, che in tanto
mi haveva fatto dire, che stimava bene il differir d’esser
insieme, in quanto, che non sapeva quello, ch’io gli volessi
riferire, et che era stato mosso da qualche rispetto; ma
che hora haveva havuto gusto d’intender la serie del
negotio, et della trattatione perché se ne sarebbe valso nel
difender le ragioni della Serenità vostra col serenissimo Leopoldo, quando
gli havesse discorso sopra questi affari; ch’egli non sapeva
certo a che fine venisse qua; che si era pubblicato, che
andava visitando questi suoi luochi circonvicini; ma non
era fuori d’opinione, ch’egli non fosse per dirgli qualche
cosa di questi affari; aggiungendo hora che sono infor-
mato potrò parlare; ma però mi farà vostra Signoria favore di
darmi anco in scritto la sostanza di quello, che mi ha
esposto: perché ne possi haver memoria per meglio servir
la serenissima Republica, et egli qui si sforzò di darmi ad
intender, che volentieri vorrebbe poter far ogni
miglior ufficio, et cosa, che potesse riuscire di gusto
et di quiete a vostra Serenità. Io doppo haver
rese all’Altezza sua nuove gratie di questa attestatione 
--- page 073r---
 di buona dispositione, per cavar quanto la Serenità vostra ha mostrato deside-
rare particolarmente intorno alla missione d’ambasceria all’Imperatore,
et all’arciduca Ferdinando per parte de’ principi uniti con quel ter-
mine però, che mi viene prescritto dalla prudenza delle Signorie vostre eccellentissime,
lodai quanto disse l’Altezza sua all’eccellenza signor ambasciator Gussoni circa
l’interpositione de’ principi in questo affare, et procurai penetrare
qual sussistenza veramente vi potesse esser in q(uell)o proposito.
Mi disse il signor Duca, che li principi dell’Unione havevano risoluto
d’ispedir lettere all’Imperatore con le ragioni della Serenità vostra lasciate qui
dall’eccellentissimo Gussoni, il che era stato fatto dal Principe palatino per nome
di tutti (ch’è quello che vostra Serenità m’avvisa haver di già inteso),
che l’ufficio era in sostanza di pregar sua Maestà cesarea
a trovar mezo di accommodar le presenti differenze, mentre si
veggono tanto valide le ragioni della Republica, et che vi concorre
col proseguir nell’armi l’interesse commune della christianità
ma che ancora non si haveva havuta alcuna risposta:
aggiungendomi assicuro vostra Signoria che dal canto nostro non si
mancarà di far ogni servitio alla serenissima Republica, et io in
particolare non tralascierò d’incontrar tutto quello che possi
riuscir di profitto agl’interessi di lei, essendo obligato
per la dimostratione di amore et d’honore, che ricevo da
quei signori. Io replicai le gratie che si dovevano a 
--- page 073v---
 questo Principe, et dissi, che la serenissima Republica sarebbe restata molto
contenta sentir dalle mie lettere una così continuata
buona dispositione dell’Altezza sua verso gl’interessi di lei, et che
poteva ella promettersi, che in vostra Serenità vivi desiderio d’ogni sua
maggior grandezza.
Si trattenne l’Altezza sua meco per buon pezzo in questi propositi; et poi mi
ricercò come vostra Serenità si intendeva bene col signor duca di Savoia,
et se era vero quello; che si diceva, che da lei gli veniva
fatta assistenza di sessanta milla scudi il mese. Io rispuosi, che
di q(uell)o non havevo notitia alcuna; ma ben sapevo, che la Serenità vostra
passava con quel Principe buona corrispondenza.
Discorse delle preparationi che facevano Spagnuoli, et della levata
del conte di Sultl, nel qual proposito m’aggiunse, che esso
Conte gli haveva ricercata licenza di far genti in questo
suo Stato; ma che gliel’haveva negata, come farà
anco ad ognaltro, che cercarà di condur soldati per Mila[no]
o per servitio de’ Spagnuoli.
Nel corso dell’audienza mi par d’haver scoperto in questo Princip[e]
affetto tutto inclinato al ben commune, et al particolare
di quella serenissima Republica. A questo non ho mancato di
dar con ogni più efficace ufficio, et con quel termine,
che m’è stato suggerito dalla debolezza mia quel maggior 
--- page 074r---
 alimento, che m’è stato possibile, né lascierò anco di farlo con
gl’altri principi dell’Unione, a’ quali devo per commandamento
di lei transferirmi. Qui non ho scoperto, che nell’Unione
vi sia pensiero di mandar ambasceria per questo affare; anzi
parmi essermene assicurato da qualche discorso, che ho
passato col signor Buvincauser principal consigliero di sua Altezza et molto
ben conosciuto da me nella corte di Inghilterra che a buon proposito
mi disse, che la risposta allo scritto da’ principi
all’Imperatore, et a Gratz non sarebbe stata sollecitata
né meno credeva, che sarebbe stata mandata persona
espressa se la Serenità vostra non l’havesse desiderato perché si have-
rebbe dato ad intender, che per essa si volesse andar
mendicando il favore in causa, ch’è conosciuta, da
questi principi giusta, et honesta: et mi aggiunse, che
oltre quanto haveva scritto il Palatino all’Imperatore anco
sua Altezza l’haveva fatto da sé: di maniera che può vostra Serenità
cavare, che questi principi non siano per muoversi, che con
tali ufficii, quando si offerirà l’occasione, se gl’accidenti del
mondo non li portassero a qualche risolutione più vigorosa. Gratie etc.
Di Stucart a’ 9 luglio 1616
di vostra Serenità
humilissimo, et devotissimo servitore
Christofforo Suriano

--- page 074v---
Al serenissimo principe di Venetia
prima

