
--- page 144r---


--- page 144v---


--- page 145r---
Prima
Serenissimo Principe
redottisi giovedì li signori Stati Generali mi fecero sapere, che se volevo
potevo andar a loro, per non attender d’avantaggio ad essequir
le mie commissioni. Io stimai bene non differire, ancorché non
havessi di più delle prime instruttioni, non mi essendo
allhora, né fino a questo punto capitate ancor lettere della
Serenità vostra. Introdotto li dissi, che non volendo vostra Serenità tralasciar
occasione, colla quale possi dar a questi signori Stati Generali ma-
nifesto segno della confidenza, che vuole haver continuata
con essi m’haveva commandato di venir a significarli
gl’accidenti successi doppo la communicatione, che li fu fatta
per nome di vostra Serenità dal signor secretario Leonello: procurando nei
particolari dell’affare non lasciar cosa essentiale et propria
per l’espressione della ragione della Serenità vostra, et per dar segno
a questi signori del suo confidentissimo animo. Fui ascoltato con
attentione, et doppo facendomi retirar in una stanza, lette
le lettere credentiali, consultorono insieme la risposta, che fu
in sostanza, ch’era piacciuto a’ signori Stati Generali la mia
venuta qui, et l’espressione, che havevo fatta della bene-
volenza, et amore della serenissima Republica verso di loro; che
a questa non mancaranno in alcun tempo d’ogni maggiore,
et più perfetta corrispondenza, che già dal signor Lionelli have-
vano inteso la causa della mossa dell’armi della Serenità vostra
et hora la ringratiavano della parte, che li faceva
dare del seguito sino a questi tempi tra lei
(dissero) et Spagnuoli, o la casa d’Austria, che tutto era 
--- page 145v---
 uno, che gl’interessi suoi con quelli di questo Stato erano communi
perché tendevano del pari alla conservatione della libertà;
replicandomisi, che non si sarebbe mancato di ogni perfetta
corrispondenza. Di che rese gratie a detti signori di questo
ufficio mi licentiai. Il sabbato seguente venero a visi-
tarmi doi del Consiglio per nome di tutti li signori Stati,
usando dei medesimi concetti, quali diedi segno d’aggradire,
come li ringratiai anco della visita.
Hora starò attendendo li ordini della Serenità vostra di quello
doverò operare; et non mancarò secondo l’intentione, et il
commandamento di lei di nutrir buona intelligenza in questi
signori, et di procurar ogni buona corrispondenza con quella
maggior vivezza di spirito, che possi nascer dalla debolezza m[ia].
Ho qui fermata una casa per modum provisionis, et può la
benignità delle Signorie vostre eccellentissime imaginarsi, che havendo
lasciata improvisamente l’habitatione di Zurich sia stato grande
il danno, che n’ho ricevuto; et qui il dispendio per la
mia povera fortuna sarà anco grandissimo mentre dall’
un canto devo manter la dignità publica, et dall’
altro converrò accommodarmi necessariamente al caro
prezzo che porta con sé l’uso, et la natura del Paese mancante
di molte cose, che riceve con interesse di fuori; onde aggrava[ti]
li popoli di gabelle estraordinarie, et gravi, procurano d’andarsi risarcendo alla meglio, che possono con chi ha
bisogno del loro.

--- page 146r---
Questo signor ambasciatore di Franza, con chi mi sono trovato, et fui da lui
visitato, doppo qualche discorso passato fra noi delle cose
correnti uscì a dirmi da sé, che quello, ch’era successo in Grisoni
non ha havuto per fine di contrariare alla buona amicitia
della corona di Francia con la serenissima Republica; ma perché la
conditione de’ tempi, et la ragione di Stato
comportava così per li travagli, che andavano ognhora
sorgendo nel Regno; né potevano per ciò il Re, la Regina,
et il suo Consiglio fare aperte dimostrationi; ma erano
necessitati caminar con riservatezza, et attender prima
a sopir li tumulti di dentro; et poi assister di fuori a’
suoi buoni amici; che hora, che lodato Iddio si era dato
qualche sesto alle cose poteva creder la serenissima Republica che
sua Maestà non haverebbe mancato di dargli ogni più perfetto
segno dell’ottima dispositione, che le porta. Io ascoltai esso
Ambasciatore, lasciai, che si sodisfacesse d’andarmi presuponendo
quanto voleva, et poi passando con termini generali gli
dissi, che l’osservanza della serenissima Republica verso la corona di
Franza era stata sempre grande, et meritava l’assistenza
sua senza riguardo né di tempo, né di accidente, et massime
in causa di tanta giustitia quant’è quella per la quale
travaglia al presente; ch’ero ben conscio di quanto
era successo nel paese dei signori Grisoni, et che tutto non era proce-
duto dalla buona mente di sua Maestà christianissima, ma da eccitamenti
esterni. Mi tornò a replicar degl’istessi concetti; et io 
--- page 146v---
 corrisposi in modo, che mi parve di lasciarlo ben impresso che sia per
passar seco con ogni confidenza.
L’agente del marchese di Brandemburg nel venir a visitarmi,
et nel corrisponder io all’honore che fece alla Serenità vostra in persona
di me suo humilissimo Ministro usò termini di molto ossequio
verso di lei, et io non mancai di comprobarle la confidenza
che hanno le Signorie vostre eccellentissime in sua Altezza elettorale.
A Spa si trova il signor Carleton ambasciator d’Inghilterra a questi signori Stati
et in questo tempo di vacanza non vi sono qui altri ministri
de’ principi. Con tutti io non mancarò di tener buona
corrispondenza, come comporta il mio debito, et il servitio
della Serenità vostra.
Scrivono di Brusseles, ch’era sulla partenza di là per passar-
sene in Spagna il confessore di sua Altezza; che s’era
publicato, che l’andata fosse per portar il giuramento
dato a quelle Provincie per la persona del principe Carlo,
ma che li più tenevano questi non esser il principal
fine; ma per le cose di Giuliers, overo per trattar di
prolungar la tregua con questi stati.
È morto il colonello Sciombergh tanto caro, et amato dal signor Principe
palatino, et è quello, che mi discorse quel tanto che la Serenità vostra haverà
inteso nelle mie lettere de’ 16 del passato. Per l’auttorità che haveva
con quell’Altezza era invidiato, et odiato, et alcuni sono in opinione
che sia stato acelerato il fine al corso della sua vita con veneno. Gratie etc.
Dall’Haye a’ 24 agosto 1616
di vostra Serenità
humilissimo et devotissimo servitore
Christofforo Suriano

--- page 147r---


--- page 147v---
Al serenissimo principe di Venetia
prima

