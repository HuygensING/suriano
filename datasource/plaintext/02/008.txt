
--- page 121r---


--- page 121v---


--- page 122r---


--- page 122v---


--- page 123r---


--- page 123v---


--- page 124r---


--- page 124v---


--- page 125r---
2da
Serenissimo Principe
mi disse il signor principe d’Anhalt, che il signor duca
di Baviera gli haveva scritte lettere molto
cortesi, mostrando desiderio di vederlo, et
conferir seco; né sapendo qual fine
movesse quel Duca a questo, per caminar
sicuro gli haveva ispedito il baron di
Dona, suo intimo, et confidentissimo
con lettere credentiali, et doveva esser di
presto ritorno. Mi promise di far, che
nello stesso tempo, che dovevo capitar in
questa città, ancor egli vi si trovasse
per communicarmi il ricorso; così seguì
hieri a sera. Mi conferì, che il Duca
gli haveva detto, che volentieri vederebbe
il signor Principe per conoscerlo di presenza, et
perché bramava di valersi della sua interpositione, per mediatore a stringer
buona confidenza con il signor principe di
Heidelbergh, suo parente; che se per il viaggio,
che doveva fare per andar a casa sua, non
poteva lasciarsi per hora vedere, si compia-
cesse farlo nel ritorno; et esso Barone
 
--- page 125v---
 mi disse, che tutti in quelle corte mostravano
gran desiderio di questa confidenza tra
quel Principe, et il serenissimo Palatino. Mi
ha però fatto considerar il signor Principe, che
stima questo desiderio del signor duca
di Baviera di stringer confidenza col signor
Principe palatino, si adrizzi per farsi
inanzi negl’interessi delle cose del
Imperio, mentre sente che la casa d’Austria
non ha tutto il buono, appresso i prencipi
dell’Unione.

Mi aggiunse poi per nome suo, che quando andasse
inanzi la prattica dell’ambasciata per il
negotio di vostra Serenità, della quale discorse meco,
sarebbe stato bene, ch’ella in qualche
maniera facesse capitar le raggioni
essentiali della Republica, affinché quello, che
fosse mandato, havesse buona instruttione,
et con essa potesse risponder alle obietioni,
che li fossero fatte in corte cesarea, et
massime a quelle che sono nella scrit-
tura, che fu mandata dall’Imperatore,
 
--- page 126r---
 che per quanto ho inteso vostra Serenità l’hebbe
in Alemano dall’eccellentissimo signor ambasciator Gussoni;
io risposi, che come la serenissima Republica fosse
stata avvertita della rissolutione
dell’ambasciata, ero sicuro, che l’haverebbe
fatto capitar ogni particolare, che però
dovendo io proseguir il mio viaggio per
Olanda, si poteva mandar a Zurich
gl’avisi, overo a drittura a vostra Serenità
col mezo di questi signori Calandrini, che
lo stimano il più pronto; il che fu anco
approbbato da esso Barone, et disse, che
lo haverebbe conferito al suo Prencipe.
Mi aggiunse haver trovato in corte di
Baviera parlarsi poco di questo negotio
di vostra Serenità, che quel Duca lascia ben
andar genti al servitio del serenissimo
Ferdinando, ma non è lecito il partir a
quelli, che sono in attual servitio di esso
Principe, né meno, che hanno altro che fare.
Et alcuni, che erano partiti sono stati
fatti tornar a dietro, et posto anco in prig-
gione qualcheduno: 
--- page 126v---
 che haveva inteso
pur in quella corte, che sua Maestà cattolica fa
conto di voler haver ben presto un corpo
di essercito di quaranta mille huomini, et
poi moversi dove più le tornerà commodo,
et che anco la si confermava la voce,
che l’armi di Spagna doveranno servir a
diversione di quelle di vostra Serenità, et sopra
questo aviso il suo Principe mi raccordava,
che sarebbe bene, che la Serenità vostra si rissol-
vesse, per far ella ancora diversione
di mantener a Savoia tre, quattro,
o più mille fanti, et stringer quanto più
può l’amicitia con quel Principe, il che mi è sta[to]
detto anco da altri, et che anco per nome su[o]
lo scrivessi alle Signorie vostre eccellentissime. Da tutte le
parti della Germania si sentono a far
levate, et viene detto per fermo, che queste,
et li tre mille fanti in circa, et mille cinque cen[to]
cavalli, che leva 
--- page 127r---
 il figliolo dello Spinola, verso
il Lucemburgh, siano per unirsi con gli
Borgognoni, et altri del Lorenesi per passar
in Italia: tuttavia rendono simili levate
anco sospetto grande a questi principi della
Unione, et fa, che pensino a’ fatti suoi, et
più degl’altri quelli, che più hanno interesse
et causa di dubitare nel suo particolare,
come il signor marchese di Rada per lo Stato,
che possede, preteso dalli figlioli del
marchese Edoardo Bortunato, con i quali
ha già tanto tempo conteso alla corte
imperiale, et alla camera di Spira,
tenendoli il presente Marchese per
naturali, o incapacci per rispetto
della madre. Una gran parte anco de’
discorsi mirano alla credenza, che il
Cattolico con tante preparationi tende
bene ad impedir a vostra Serenità li progressi
contro l’arciduca Ferdinando, ma che habbi
per fine anco ad impossessarsi 
--- page 127v---
 dell’Imperio
col procurar l’elettione de re de’ Romani
nel Prencipe suo figliolo, ma si sente anco,
che li prencipi della Unione preparano
gl’animi a divertir il corso di questo
pensiero, et occorrendo mover l’armi
da questa parte, et farle muover
anco altrove; versano questi principi
su tali pensieri, et è ferma opinione
in ognuno, che si habbia a romper la
guerra in questa provincia, et fra gli stessi principi; parte me lo hanno detto
chiaramente, parte me lo hanno accennato.
Si dogliono in esterno de’ ministri in corte
cesarea, et tengono, che quelli siano le pietre
di scandalo, et il vostro prencipe di Anhalt
in particolare mi disse haver aviso, che col
pretesto dell’anni di vostra Serenità
eccitavano l’Imperatore ad armarsi. Io non
ho mancato secondo l’opportunità, che mi si è
offerta nei discorsi di eccitare et procurar
di confermar l’animo di questi 
--- page 128r---
 principi a
mirar al proprio, et commune interesse.

Non trovai commodità d’inviar alla Serenità vostra le lettere
scritte d’Haspach per ciò vengono unite con questa.
Da esse, et dalli precedenti tre dispacci inviati per
la via di Zurich, et da quest’ultime la prudenza
delle Signorie vostre eccellentissime comprenderà molto bene quello possino promettersi, mentre la
Unione de’ prencipi ha da mirar al proprio
interesse per quello che concerne lo stato delle
cose di questa provincia, et publiche, et
private. L’inclinatione di questi principi, et de’ particolari signori si scuopre grandemente, et
in cadauno vi è ottima volontà per quanto si
può veder dall’aparenze di non lasciar
nel bisogno, che la Serenità vostra resti oppressa
come molti mi hanno affermato: ma
tutto sta nel trovar il modo, et nella
rissolutione, la quale bisognerà anco che
habbi eccitamento, et dirò così, stimolo,
argomentandolo da quanto mi disse il signor
principe di

--- page 128v---
Hahalt esser stata opportuna
la mia passata per questi paesi, perché haverà
ravivati li spiriti. È vero, che la ragione
di stato et di buon governo può regger le
deliberationi di detti principi al meglio; il che tutto
sia detto con quella riverenza, et humiltà, che a me si deve.

Qui sono venuto espressamente per l’ispeditioni delle presenti
et consegnarò il dispaccio al signor Cesare Calandrini marc[ante]
principale in questa città, che si è offerto di farle capitar
sicuramente alla Serenità vostra col mezo de’ signori Guadagni.
Et io fra doi hore mi rimetterò in camino verso Francia
per continuar il mio viaggio verso Holanda. Dio
mi concedi sanità nella stagione ardentissima che
corre, per la quale ho sin qui patito non poco. Spero
in Hamsterdam trovar nuovi ordini per me, et per la
persona del signor Vimes, che saranno necessarii per
sapermi meglio governare. L’assistenza d’esso signor
Vimes m’ha giovato tanto in queste corte che
niente più. Egli da tutti questi principi è stato
riveduto volontieri, et accarezzato per la prudenza
et discrettione sua, che a me hanno servito di gran
sollevo. Continuerà meco il viaggio per poterlo far
sicuro mentre la conditione de’ tempi, 
--- page 129r---
 et del negotio comporta
che io passi con ogni maggior cautezza, come
non mancherò di fare.

Egli arde di desiderio d’esser
al campo per servirla con l’armi, ma pure si promette
come faccio anc’io che aggradirà questo servitio,
che al presente presta meco alla Serenità vostra il quale
non è di poco rilevo et potrebbe anco giovare nei Paesi
Bassi, o altrove, quando ella si rissol-
vesse di dar qualche ordine di levata
da inviarsi per la via di mare, perché
egli ne fosse il conduttore.

Prego Iddio nel mio particolare di haver in queste parti
sodisfatto al desiderio, et commandamento della Serenità vostra. Et può
ella tener per fermo, che non habbi mancato di far
ogni sforzo alla debolezza del mio ingegno per incontrar
la mente, et la sodisfattione delle Signorie vostre eccellentissime. Gratie etc.
Di Norimbergh a’ 29 luglio 1616
di vostra Serenità
humilissimo, et devotissimo servitore
Christofforo Suriano

--- page 129v---


--- page 130r---


--- page 130v---
Al serenissimo principe di Venetia
signor signor colendissimo
2da

