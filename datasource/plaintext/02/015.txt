
--- page 170r---
Serenissimo Principe
ricevei con la solita humil riverenza mia le lettere della Serenità vostra
de’ 13 del passato con l’ordinario, che venne venerdì di
Anversa, et servirà per mia sola informatione, come veggo
esser mente di lei quanto colla benignità sua mi significa
intorno alle considerationi fatte fare al signor duca di
Savoia sopra l’instanza di lui all’eccellentissimo signor ambasciator Donato.
La congregatione generale della provincia d’Holanda hieri
cominciò ad esser insieme: non sono ancor capitati
tutti li deputati di essa, et per la fine della presente
settimana arriveranno anco quelli delle altre provincie.
Intanto doveranno li ministri, o predicanti aspettar
da questa provincia ordine di metter in silentio quanto
vano predicando l’un contra l’altro intorno alla
predestinatione: ma si teme, che difficilmente sia per
rimediarsi così prontamente perché converrà cami-
narsi con gran riserva essendosi lasciato passar
troppo innanti in cosa, che tocca la conscienza.
Et quelli di Hamsterdam in particolare perché non
voglino, che se ne parli; ma si lasci in libertà
che ognuno credi quello che stima meglio per
la sua salvezza.
Sono confusi gli animi sospettando alcuni tuttavia,
che vi sia qualche interno eccitamento, o fomento 
--- page 170v---
 come riverentemente scrissi: et questa general riduttione della
provincia di Holanda è fatta quasi a questo solo oggetto.
Mentre si attendeva con desiderio d’intender, che l’andata in
corte del signor principe di Condè havesse partiroto in fine qualche
buon effetto, venne hieri a sera uno di Parigi con qualche
diligenza, et portò che ’l detto Principe era stato ritenuto
di commissione del Re, et la più
parte de’ principi usciti immediate da quella città,
riferendo altri particolari, che se sono veri già la Serenità vostra
prima dell’arrivo delle presenti ne haverà havuta piena
et distina notitia: l’avviso è riuscito di meraviglia,
dà da pensar ad ognuno, ma se ne aspetta più certa
informatione. Dicono che ’l signor principe Mauritio habbi havute lettere
in questo proposito; et il signor Bernvel n’habbi havute anco
egli dal signor duca di Buglione; ma non si è sino ad
hora penetrato il loro contenuto; et questo ambasciator di Francia dice haver
con corriero espresso ricevuto il solo avviso della ritentione di Condè.
Scrivono di Brusseles, che lo Spinola partito di là, come
prima si teneva che andasse in Spagna col con-
fessore, sia passato in Italia al signor duca di Savoia.
Et pur di questo vostra Serenità n’haverà da quella
parte la certezza. Ognuno doppo intesa questa
nuova sta con gran curiosità di saper qual
fine muovi la sua andata; et si rinova negl’animi 
--- page 171r---
 di alcuni l’antica sospettione, che tra il signor duca di
Savoia, et il governator di Milano, vi possi esser qualche
intelligenza; come il medesimo sospetto è stato sempre anco
nella più gran parte della Germania, et ne’ Svizzeri
evangelici in particolare. Et questi della religione gelosi di
quelli del loro partito temono per Genevra;
o che lo Spinola ministro de’ Spagnuoli vadi con
qualche pretesto, o artificio a quel Principe per
dargli ad intender alcuna cosa; et ingannarlo.
Arrivò qui domenica passata un gentilhuomo del signor duca
di Wirtimbergh con lettere per il re della Gran
Bertagna, venuto da Stucart in diligenza, et colla
medesima partì immediate alla volta di Londra.
Oltre le commissioni, che scrissi riverentemente alla Serenità vostra
che si diceva esser state date al confessore dell’Arci-
duca, ch’è passato in Spagna, si è qui fatto publicare,
che habbi questa espressa di procurar, che ’l Re
cattolico si contenti, che per rinovar il trafico della
piazza d’Anversa (già decaduto) per quei particolari
mercanti, che si offeriranno di negotiare, essendo
della religione riformata sia loro permesso il
viver a sua conscienza. Si afferma da alcuni
la cosa per vera; ma molti credono, che sia 
--- page 171v---
 publicata particolarmente per evitar Zelandesi a condescender
all’instanze più volte replicate da’ signori arciduchi, che quei
popoli si contentassero di levar le gravi impositioni sopra
li vasseli, et mercantie, che transito per la Schelda; offerendosi
dello stesso dal loro canto; credendo, ch’essi non siano
per lasciarsi levar di mano l’utile da altri; mentre si
sa haver li medesimi arciduchi fatto trattar con marcanti
inglesi per esso trafico d’Anversa.
Hanno li mercanti di Hamsterdam cominciato a respirare,
essendo arrivata la passata settimana una delle
tre navi, che aspettavano dall’Indie, con avviso, che
le altre doi doveranno arrivar ben presto con
carico tutte per il valor di molti migliara di scudi.
Sabbato rivenne da Spa il signor Carleton ambasciator d’Inghilterra.
Fui a sua visitatione, nella quale mi fece offerte
cortesissime per servitio di vostra Serenità; et mi disse, che
quando fu qui il signor secretario Lionello hebbe ordine
dal suo Re di assistergli, et coadiuvar gl’ufficii
suoi in tutte le cose; ma che hora per me non have-
rebbe aspettata nuova commissione; che l’impiegassi
pure dove occorreva, perché si haverebbe adoperato
con ogni maggior affetto; dicendo, che professava
non haver obligo più grande appresso quello al suo Re 
--- page 172r---
 che alla Serenità vostra; et qui si estese in far mentione
de’ favori, et degl’honori ricevuti da lei nel corso
della sua ambasciaria. Io lo ringratiai, et corrisposi
alla pienezza dell’ufficio con quelle parole, che mi parvero proprie
a darli testimonianza certa della stima, che la
Serenità vostra farà sempre del merito di lui.
È ritornato il signor Bernvel, il quale non andai a veder
fuori (come scrissi riverentemente, che pensavo di fare)
per esser avvisato, che col genero Vandermil, che
fu ambasciator alla Serenità vostra per questi signori Stati andava
hora a questo, hora a quell’altro luoco per ricreatione.
Hieri lo vidi in casa sua, complii seco, et egli con
breve risposta mi rappresentò in sostanza esser
l’affetto di questa Republica grandissimo verso gl’interessi
di vostra Serenità, et altrettanta grande l’osservanza
et quanto al suo particolare sperava, che niuno l’havesse
a superare; et si allargò in farmi amorevolissime
offerte: et l’istesso buon animo ho trovato anco
nel signor Vandermil sudetto.
Il Re christianissimo ha mandato qui espressamente con uno
de’ suoi paggi, uno de’ suoi mastri di stalla
con sei cavalli per farne presente di quattro
al signor principe Mauritio, et li doi altri per 
--- page 172v---
 il conte Henrico fratello di sua Eccellenza; tutti con coperte di veluto
pavonazzo trinate d’oro. Gratie etc.
Dall’Haye a’ 7 settembre 1616
di vostra Serenità
humilissimo, et devotissimo servitore
Christofforo Suriano

--- page 173r---


--- page 173v---
Al serenissimo principe di Venetia

