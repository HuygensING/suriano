
--- page 178r---


--- page 178v---


--- page 179r---


--- page 179v---


--- page 180r---
2da
Serenissimo Principe
continuo colla mia devota riverenza a ricever le lettere sue de’ 18
20 et 23 del passato. Valeromi dell’informationi, et servirà
per mia sola notitia quello è stato proposto dall’ambasciator del signor
Granduca nella corte di Praga, et mi governerò coi concetti
delle Signorie vostre eccellentissime espressi nella risposta data al signor ambasciator
Wton sopra la propositione di colleganza
quando me ne fosse promosso alcun ragionamento.
Qui non vi è stato chi espressamente mi habbi parlato in questo
proposito, ben so essersi discorso tra particolari, che oltre il
concetto, che prima si hebbe, che fossi stato commandato
da vostra Serenità di passarmene qui per far levata di gente,
che potesse servire la mia venuta per trattar qualche aleanza tra lei, et questa
Republica, ma che si era anco considerato, ch’ella
difficilmente vi si condurrebbe per la qualità di
questi Stati, lontani dal dominio di lei, et perché
sono sottoposti a repentini travagli, né dall’altro
canto potrebbe per tali rispetti ricever con
prontezza aiuti necessarii di genti, et malamente
de’ dinari, mentre questi popoli hanno bisogno delle
une, et 
--- page 180v---
 degl’altri per sé stessi.

Non devo a questo proposito tralasciar di significar alla Serenità vostra
che il signor ambasciator d’Inghilterra quando fu a vedermi disse (non credo mosso da sé) che
questi signori mostravano desiderio di sapere se vostra Serenità havesse
pensiero di fermar un giorno un’ordinaria residenza
appresso loro: perché essi ancora haverebbono corrisposto, col
mandar uno de’ suoi a resieder appresso di lei, che sarebbe
stato per conservare, et avanzare una più perfetta
corrispondenza, et buona intelligenza; et andò parlando
in modo, che mostrò desiderio di cavar da me alcuna
cosa; et io stando sopra generali non gli dissi altro, se non
che la Serenità vostra mi haveva inviato qui per dimostratione
di confidenza, et che mi sarei trattenuto sino ad altro
suo ordine non sapendo ciò, ch’ella havesse in intentione.
Oltre le prime lettere, che ’l signor ambasciator di Francia ha ricevute
dal Re con l’avviso della ritentione del signor principe di
Condè, non si sa che ne habbi havute d’altre; anzi dice
tenere, che i passi restavano chiusi.
Essendo già passati otto giorni dal primo avviso questi
signori stano molto meravigliati di non haver sopra ciò
alcuna nuova da Parigi dal suo Ambasciatore, et pur lo
tengono per diligentissimo ministro nell’avvisar le cose; 
--- page 181r---
 et per tanto non resta in loro il solo presuposito, o timore, che
alle frontiere siano state intercette le lettere; ma mi viene
detto, che suspettano, che ’l medesimo corriero venuto all’Ambasciatore
qui residente l’habbi portate, et che siano trattenute per
qualche rispetto.
Qui l’universale chiama l’atto fatto col Principe di levarli
la spada, et arrestarlo, violente, lontano dalla credenza,
né mai udito in alcuna historia per essempio; et ha
paura di qualche rivolta; ma li Francesi in particolare
che sono qui par che non ne temino mentre quelli della
religione riformata non si muovino non havendone
occasione per non esser stato trattenuto alcuno della loro
religione, chiamando prudente consiglio quello della Regina
di haversi assicurata della persona del Principe, et lasciati
uscire gl’altri tenuti da questi Francesi di poca auttorità
quando gl’ugonotti del Regno non gl’assistino.
Io credo che da più sicuro luoco vostra Serenità haverà intesa
la riduttione de’ principi dell’Unione in quello di Sassonia,
ove s’è trovato anco presente quel Duca, il qual si tiene
per certo, che si dichiarerà dell’Unione, vedendo sempre
più mancarsegli della parola. Non ho saputo altro
particolare del negotiato: perché chi ne scrive avvisa 
--- page 181v---
 solamente, ch’erano ridotti; et io lo significo alla Serenità vostra per solo
incontro.
Mi viene detto, che da’ Spagnuoli si pensa alla prorogatione
della tregua con questi stati, et che gl’arciduchi hab-
bino fatto intender il pensiero, et che saranno pronti
ad inviar commissarii; ma mi viene anco affermato
che questi signori habbino consigliato di risponder, che
li commissarii non vengano senza portar con essi loro
un’assicuranza sottoscritta, et sigillata dal re di Spagna
et da sue Altezze di non haver durante la tregua a
tentar alcuna cosa contra elettori, duchi,
città libere, et altri principi, che sono in unione, et in
colleganza colli Stati Generali; che con questa sarà
ascoltata la loro propositione per venir poi a quella
risolutione, che sarà stimata più propria.
Il gentilhuomo del signor duca di Wirtimbergh, che partì in
diligenza per Londra (come scrissi riverentemente con le
mie precedenti) andava con l’avviso a quella Maestà
delle genti borgognone che in buon numero si trovavano
nel paese di Monbelgard contado di esso Duca, et si erano
lasciate intender di voler alloggiare, et forse svernar
in detto paese. Di che haverà la Serenità vostra havuto avviso 
--- page 182r---
 da più vicino luoco, havendo esso duca di Wirtimbergh dato
conto di ciò per quanto intendo ad ognuno de’ suoi confe-
derati.
Io sto attendendo le sue prudentissime commissioni o per restar
sollevato di qua, come l’ho già humilmente supplicata; o
almeno se stima bene, et che così comporti il servitio publico
che mi trattenghi ancora per qualche poco spatio di
tempo d’esser aiutato nella mia povera fortuna, mentre
col desiderio, che ho servendo di sostentar la dignità, et
riputatione di quella serenissima Republica nella vista di tanti
ministri de’ principi, et signori principali, che sono in questo
luoco, et arrivano quotidianamente, contende la povertà
del mio stato, che non mi permette di poter far di quelle
cose, che sono honestamente necessarie senza l’aiuto della Serenità vostra
et pur veggo non poter far di meno per honorevolezza publica
di non tener carrozza, et far altre spese, che vano in
consequenza, non havendo dall’altro canto alcuna cosa
di mia propria fortuna; ma quel solo, che mi viene
contribuito dalla sua munificenza. Questa l’ho pro-
vata del continuo nella mia persona nei luochi
ove mi sono trovato di suo commandamento, me la prometto
anco molto più al presente, et in questo paese, ove 
--- page 182v---
 il prezzo delle cose, è gravissimo, et dispendioso; et vorrà che io godi
dell’istessa benignità, che ha usata con altri, non havendo io
per mettermi ad ordine in questo luoco, levar casa, et far altre
spese havuta alcuna cosa; com’è ben noto alle Signorie vostre
eccellentissime. Gratie etc.
Dall’Haye a’ 13 settembre 1616
di vostra Serenità
humilissimo, et devotissimo servitore
Christofforo Suriano

--- page 183r---


--- page 183v---
Al serenissimo principe di Venetia
2da

