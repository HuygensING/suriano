
--- page 174r---
Prima
Serenissimo Principe
arrivò qui giovedì il signor baron Dinguel scocese, et il sabbato
partì alla volta d’Inghilterra. Mandò a me per visitarmi; ma
intertenuto poi dal colonello Horatio Ver lo vidi in casa del
signor ambasciator d’Inghilterra, che m’invitò a desinar seco in compa-
gnia del medesimo Barone. Egli mi diede conto de’ favori
et honori ricevuti da vostra Serenità, dicendo che porterà nell’
animo suo obligo eterno a quella serenissima Republica, alla quale,
mentre potrà effettivamente farlo, servirà di buon cuore:
aggiungendomi, che poiché l’occasione non haveva portato, che
per hora s’impiegasse in servitio di quel serenissimo Dominio
con la spada, l’haveva fatto nel viaggio colla lingua
procurando di sganar molti, et rimover il mal concetto,
che ha trovato sparso per alcune parti della Germania,
che nel campo della Serenità vostra vi siano mancamenti di
viveri, et altri mali trattamenti. Poi si difuse nel
rappresentar l’affetto del suo Re verso quella serenissima Republica
chiamando sé stesso poco fortunato di non haver incontrato
il poterla servire, mentre forse alcuno non haveria
potuto farlo meglio di lui; né più facilmente di lui 
--- page 174v---
 levar genti tanto dalla Gran Bertagna; quanto d’Irlanda
ma che restava almeno consolato di haver sodisfatto a
sé stesso, et alla parola, che haveva impegnata agl’eccellentissimi
signori ambasciatori di vostra Serenità, accennando nel corso di questo ufficio
che mi replicò anco il sabbato mattina che partì venendo
a vedermi in questa casa della Serenità vostra, concetti tali, che ben
m’avidi, che mal volontieri se ne tornava senza haver
havuto servitio; et particolarmente disse, che li pareva
d’haver scoperto esser nato ciò da qualche mal ufficio
o propositione fatta da certo inglese di condur genti; et che
questo con le considerationi della lunghezza del viaggio
habbi messo in dubio vostra Serenità di quello dovesse fare, et si sia
riserbata ad altro tempo, et egli non habbi potuto
attender per il rispetto dell’obligo alla moglie; ch’è que[l]
medesimo che veggo esser accennato nel principio dell’esposi-
tione del signor ambasciator Wton. Io secondo che mi pareva
opportuno il rispondere procurai nel ragionamento che
restasse assicurato, che l’affetto di lui sarà stato dalla
Serenità vostra ricevuto per gratissimo, et che ’l non essersi valsa 
--- page 175r---
 per hora della sua persona non sarà nato da altro, che per
non esservi pronta occasione; ma che nel resto poteva
esser certo, che le Signorie vostre eccellentissime haverebbono fatto sempre
capitale della persona sua, et tenuto gran conto del suo
buon animo. Mostrò restar sodisfatto, et disse che non
haverebbe mancato di far ottima relatione a sua Maestà dell’
honorato trattamento, che haveva ricevuto dalle Signorie vostre eccellentissime
in ogni luoco del suo Stato.
Mentr’era per partire venne il signor ambasciator d’Inghilterra a dirgli
a Dio, et essendo vicina la mia habitatione all’alloggiamento
del signor Barone venne anco a mia visitatione, dicendomi
con maniera molto gratiosa, che si dichiarava meco, et
protestava a sé stesso, che questa non voleva, che fosse
visita formata: perché si ricercava maggior cerimonia
con un ministro della Republica; ma che essendo vicino non
haveva potuto contenersi condotto dall’affetto di non
venir a vedermi. Doppo qualche parole di reciproco
complimento mi disse, che ’l giorno innanti, et in quello
stesso punto gl’era stata fatta instanza dal signor Barone 
--- page 175v---
 a pregarmi di raccomandar la sua persona alla Serenità vostra et
in ogni occorrenza assicurarla, che sempre lo troverà pronto
per servirla, et in tanto non haverebbe mancato di far
ogni più compita relatione del gratioso trattamento che la
Serenità vostra gli haveva usato, et io gli promisi del farlo.
Doppo entrò a dirmi, che stimava prudente consiglio, et
termine di buon governo l’essersi dalla Serenità vostra posto tempo
al levar genti dalli regni del Re suo signore mentr’ella
per la sua ordinaria bontà, et affetto al bene, et alla
quiete publica non ricusa di trattar ognhora, et dar
orrecchio alle propositioni d’accommodamento con l’arciduca
Ferdinando; che allhora sarebbe bene far essa levata
quando vi fosse una rottura aperta, o affatto persa
la speranza di venir ad alcuna buona conclusione col
mezo d’ufficii, et che bisognasse il sforzo delle genti,
le quali non potendo arrivar prima della vernata si
sarebbe in tanto veduto quello, che portasse il temp[o]
et poi (occorrendo) esser pronti per la primaver[a.]
Poi soggiunse, che in ogni caso, che vostra Serenità tenesse 
--- page 176r---
 pensiero di far genti inglesi le raccordava riverentemente
che stimava a proposito, ch’ella procurasse appresso
sua Maestà perché si contentasse di lasciar levar un reggi-
mento di questi soldati suoi sudditi, et inviarne
dal Regno altrettanti in concambio, credendo al
certo che sua Maestà non l’haverebbe negato; et così esso
reggimento ripartito nelle altre compagnie nuove
d’Inglesi, come essercitato haverebbe servito per metodo
et essempio ad esse; et sarebbon riuscite buone; ma
che il levar tutto il grosso da quella parte non era
servitio di vostra Serenità. Raccordò in questo caso, che qui
sarebbono stati molti bravi cavallieri, che sarebbono
andati al servitio, et che ’l signor colonello Horatio Ver
ne haveva sotto a lui di esperimentati, et bravi, che
haverebbono potuto servire; et andò parlando in
modo che ben m’accorsi, che Inglesi amano sé stessi,
et non hanno caro l’avanzamento de’ Scocesi; come ho
scoperto anco nel general Sicil, che parlando
della persona del Dinguel, andò toccando di 
--- page 176v---
 simili concetti. Io non lasciai di ringratiar esso signor Ambasciatore di
quanto haveva raccordato per servitio della Serenità vostra; assicurandolo,
che da lei sarebbe stato aggradito. Gratie etc.
Dall’Haye a’ 13 settembre 1616
di vostra Serenità
humilissimo, et devotissimo servitore
Christofforo Suriano

--- page 177r---


--- page 177v---
Al serenissimo principe di Venetia
prima

