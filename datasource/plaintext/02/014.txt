
--- page 164r---


--- page 164v---
Al serenissimo principe di Venetia


--- page 166r---
Serenissimo Principe
doppo l’ispeditione dell’ultime mie de’ 24 ho ricevute quattro
mani di lettere della Serenità vostra doi delli 8 et l’altre de’ 21
et 23 del passato. Hanno tardato a capitarmi perché
ispeditemi dalla parte di Zurich il messaggiero mi fallì nel
viaggio. Degl’avvisi mi vaglio secondo, che per mia
debolezza conosco proprio al servitio, et alla riputatione
di quel serenissimo Dominio; et sopra quanto ha scritto l’eccellentissimo signor
ambasciator Giustiniano in materia di quei
quei sudditi banditi, che servono al serenissimo
Alberto, ho havuto sabbato lettere dall’Eccellentia sua es-
peditemi da Misiers. Giovan Battista
Pasini di Brusseles, crede il medesimo
Pasini, et un Ottavio Bardoni suddito
di vostra Serenità
che io habbi auttorità di far levata
ho rescritto all’uno, et all’altro in conformità di
quanto ella mi commanda. Attenderò la risposta, et
venendo alcuno a me lo riceverò gratamente, et sentirò
quanto propone per darlene immediate riverente
conto: osservando nel resto con ognuno quel tanto
che mi viene commesso da lei; né lascierò di dirle,
che esso Bardoni mi dice questo particolare nelle
sue lettere, che quando vi saranno li ricapiti sufficienti,
(che vuol dir il denaro) gli dà l’animo, che si farà 
--- page 166v---
 al sicuro non una; ma più compagnie di buoni, et esperti
soldati; ma non parla per dove haveranno a passare, il che
gli ho avvertito che mi avvisi. Scrive il Pasini
in conformità di quanto ha significato l’eccellentissimo Giustiniano
alla Serenità vostra; ma più ch’è necessario haver gl’ordini presti
perché li soggetti, che si offeriscono non possono poi aspettare, et
pigliano per l’intervallo del tempo altro partito né mi nomina alcuno. Mi
aggiunge poi, che si trova appresso il marascial d’Ancr[e]
il capitan Gioseppe Gomorrini ingegnero eccellentissimo, che ha servito
in Fiandra molto spatio di tempo, et partì disgustato di là
ch’è molto ben conosciuto dalla Serenità vostra, et dal signor Pompeo
Giustiniano, che quando li fosse fatto partito convenevole
li dava l’animo di condurlo al servitio, et che saria stato
aspettando la risposta.
Il signor principe Mauritio partì lunedì per la Brilla per
veder quella piazza, ove mai più era stato, per ordinare
qualche fabrica, et doveva vederne anco alcun altro
nel viaggio col medesimo oggetto. Io presi occasione
ancorché dovesse esser di presto ritorno, di far riverenza
all’Eccellenza sua prima del partire, et gli feci parte degl’avvisi
che havevo ricevuti, che li sentì con sodisfattione; come
per termine di confidenza feci il medesimo con alcuno di questi
signori, et anco con questo ambasciatore di Francia; il quale mi 
--- page 167r---
 diede conto della sorpresa, che haveva fatta monsignor di
Longavilla della fortezza di Perona; mostrando in ciò
passione d’animo, et di temere, che questo possi far qualche
addito a nuove perturbationi nel Regno.
Già vostra Serenità haverà inteso (s’è vero quanto viene scritto) l’ar-
rivo in corte cesarea del signor principe Christiano d’Anhalt
ispedito in diligenza dagl’altri principi dell’Unione
per rappresentar in che si stimino aggravati, et per
instar il rimedio agl’inconvenienti, che pare si preparino,
et potrebbono succeder nella Germania, et massime
dalla parte dell’Halzatia; et ciò ha riguardo al marchese di Bada.
Qui è stato detto, che ’l signor duca di Sassonia habbi fatto in-
tender alli principi dell’Unione, desiderar d’esser
chiamato anc’esso nella riduttione, che dovevano fare:
et viene affermato, ch’egli sia per dichiarirsi del loro
partito. Difficilmente si crede l’avviso, mentre s’è veduto
per il passato, che quel Principe ha voluto sempre
adherir alla casa d’Austria: tuttavia essendosi già alcuni
giorni trovato col signor marchese di Brandemburgh in
stretti ragionamenti pare che non sia lontana
la credenza da questo; sapendosi anco, ch’egli si
duole grandemente, che dall’Imperatore non gli sia osservato,
quanto gli è stato promesso.

--- page 167v---
L’agente di esso elettore di Brandemburgh, qual fui a vedere
ultimamente, mi disse, che ’l suo Principe già alcuni giorni
hebbe in intentione di passarsene a Cleves, et arrivar anco
qui vicino, et forse in questo stesso luoco per abboccarsi colli
signori Stati, et col signor principe Mauritio; ma che sua Eccellenza l’haveva
sconsigliato, et s’è divertito il viaggio col rappresentar a
sua Altezza, che la sua venuta qui non servirebbe, che a dar
sospetto con poca riputatione.
Questi signori hanno spedito fuori nelle Provincie per la convocatione
ordinaria di tutti li Stati Generali per il mese venturo, et
quelli in particolare del Consiglio di Holanda doveranno trattare
sopra il rimedio al disordine che segue tra predicanti della
religione riformata in questa particolar Provintia sostentando
alcuni esser di necessità il creder la predestinatione: onde
li popoli restano in sé stessi confusi della diversità de’
pareri. Si sospetta, che si vi sia fomento in questa
parte, et che venga da alta mano
et che Spagnoli stando impiegati altrove
con l’armi temporali si servino di quelle,
che possono alterar le conscientie, et
per consequenza mover humori, et
partorir disenzioni per avanzar in
qualche maniera in un 
--- page 169r---
 istesso tempo
anco di qua.

Le città ansiatiche, che si sono collegate con questi Stati fanno
descriver qualche numero di militia per metter ne’ suoi presi-
dii, et assicurarsi l’une l’altre dall’invasioni, che
improvise le potessero esser fatte dalla parte di Danimarca.
Stano li mercanti d’Amsterdam con ansia grande attendendo
l’arrivo di alcune navi dall’Indie, che per gl’avvisi, che
si hebbero dovevano arrivar già buon pezzo, onde il
ritardo li fa travagliar col pensiero.
Il Burlamacchi mercante di Londra, ch’è qui per sollecitar il
rimborso del denaro, che s’è obligato al re d’Inghilterra di
sodisfar nella piazza di Londra per la restitutione
di Flesinghen, et della Brilla, et sue
adherenze, doppo haver sollecitato gran pezzo questi signori Stati,
finalmente ha dato principio a riscuoter, et gli sono stati
esborsati cento milla scudi a buon conto, et presto spera
che se gli conteranno gl’altri fino alla intera summa del
debito. Gratie etc.
Dall’Haya a’ 31 agosto 1616
di vostra Serenità
humilissimo, et devotissimo servitore
Christofforo Suriano

--- page 169v---


--- page 165r---


--- page 165v---


--- page 168r---


--- page 168v---

