
--- page 081r---
Serenissimo Principe
havuta notitia il signor marchese di Bada del mio arrivo in
Durlach mandò a complir meco, et a farmi far ogni
maggior offerta. Quelli che venero per quest’ufficio
nominorono sempre il loro Principe con titolo di Altezza
da che ben scopersi, che si voleva, che intendessi, che così
pretendeva esser trattato, et honorato. Sodisfatto
al complimento mi dissero li medesimi, che ’l signor Marchese
stava per uscir di Durlach, et passarsene a certo luoco
di ricreatione per fuggir la mestitia del proprio palazzo
essendogli morta la sera innanti una figliolina di
un anno in circa amata teneramente da lui, et che
per questo malamente mi haverebbe potuto dar
audienza, che però se tenevo lettere credentiali
gliele facessi havere affine di poter avanzar il
tempo di dar ordine per la risposta. Io dissi,
che m’era commandato da vostra Serenità di esser col signor
Marchese per communicargli diversi particolari
toccanti gl’affari presenti, et che a sua Altezza haverei 
--- page 081v---
 date io stesso le lettere; ma essendomi di nuovo replicato
il desiderio di esso Principe di haverle anticipatamente
gliele inviai col mezo del signor Vimes havendo prima
mutato il nome di Edoardo Fortunato com’era scritto
nella mansione in quello di Giorgio Federico, che
così si chiama il presente Marchese essendone stato
avvertito da’ suoi. Et questa diligenza d’haver esse lettere fu per quello
intenderà la Serenità vostra più basso. Con una carrozza
fui levato dall’hosteria, et condotto in casa d’un
particolar gentilhuomo perché fossi meglio alloggiato.
Quivi venero a me il presidente del Consiglio,
il cameriero, o thesorier maggiore del signor Marchese
con il secretario. Credevo che questi fossero venuti
per condurmi all’audienza, ma fu in particolare
per tenermi proposito a nome del signor Marchese
delle sue pretensioni circa a’ titoli, come intenderà
la Serenità vostra. Doppo havermi salutato di nuovo per
nome di esso Principe mi dissero, che nel passaggio 
--- page 082r---
 che fece l’eccellentissimo Gussoni per là s’era sua Altezza lasciata inten-
der assai chiaramente quello che pretendeva intorno
ai titoli cioè di serenissimo, et di altezza, dicendo esser quelli
che si accostuma con tutti li principi di Alemagna;
che per allhora non volse ricusar di ritener le lettere
che le furono presentate da sua Eccellenza ma parlò anco
liberamente, che se in altra occasione fosse stato
scritto con l’istesso titolo di allhora haverebbe
ricusate le lettere; et per tanto vedendo, che
si continua nel medesimo era forzata a rimandarmele
ma riceveva però la persona mia come ministro di vostra Serenità
et come a tale haverebbe data ogni credenza
et mi pregava di dir a loro quello, che havevo
da conferirgli, facendo iscusa se non mi poteva
ella dar audienza trovandosi col travaglio della
perdita della figliola, et stando per uscir della città.
Io mostrai meravigliarmi grandemente di questo, et dissi,
che non sapevo ciò che sua Altezza havesse trattato coll’eccellentissimo 
--- page 082v---
 signor ambasciator Gussoni, ma ero ben certo esser grande la stima,
che fanno le Signorie vostre eccellentissime di lei, et del merito che
tiene con la serenissima Republica per essersi sempre dimostrata incli-
nata a favorir in Svizzeri, in Grisoni, et ne’ presenti affari
gl’interessi di lei, et mi poteva creder, che nelle lettere
che ho havute da vostra Serenità per li principi dell’Unione
non dava ella il titolo di serenissimo, che al solo Principe
palatino per la dignità elettorale. Replicò il Theso-
rier maggiore dal titolo d’illustrissimo et eccellentissimo nella mansione
è entrata sua Altezza in sospetto di non esser trattata, come
si conviene allo stato di principe grande, che tiene
nella Germania, accenando di altezza. Io ripigliai
che la prudenza dell’Altezza sua mi persuadeva
a creder, che non haverebbe ella desiderato più di
quello con che la serenissima Republica è stata sempre solita
trattar il capo di questa casa, et che però non haveva
occasione di non retenir le lettere, che le havevo
fatte presentare, et sentir quello, che havevo in 
--- page 083r---
 commissione di rappresentarle per effetto di continuata
confidenza con lei, et in tanto haverei scritto il tutto
alla Serenità vostra. Mi replicorono questi, che havevano
commandamento espresso di lasciarmi in ogni modo le lettere per
il rispetto sudetto del titolo, et per il sospetto che vi sia
la semplice eccellenza per dentro; ma che si dichiariva haverle
come per ricevute, né dovevo meravigliarmi di questo
perché sua Altezza ne haveva ricusate, et rimandate dell’altre
ad altri principi grandi per il medesimo rispetto di titolo
onde costretto dalla necessità vedendo risolutione
tale, et di non voler il semplice titolo di eccellenza ch’è nella
lettera per quello che veggo dalla copia di essa, che la
Serenità vostra s’è compiacciuta d’inviarmi, non sapendo a che
altro appigliarmi, se ben mal volontieri, le ricevei (et
le rimando qui aggiunte) et rappresentai a quei
ministri di punto in punto il filo del negotio
conforme all’instruttione, et ai commandamenti
di vostra Serenità. Sodisfatti partirono a riferirlo a sua Altezza 
--- page 083v---
 che in tanto haveva fatto prepar ogni cosa et uscì allhora
di Durlach facendomi poi dire, che il giorno seguente mi
haverebbe mandate lettere per vostra Serenità et sono l’alligate. Rivenne
poi il medesimo Thesoriere, a me, et mi aggiunse, che
sua Altezza haveva ricevuto per testimonio di grand’honore, che la Serenità vostra continui a communicarle lo stato de’
correnti affari, ne’ quali come altre volte si era offerto
così anco faceva la medesima offerta a me di adoperarsi
in tutte quelle cose, che havesse stimate proprie
con gl’altri principi dell’Unione per il servitio della
Serenità vostra, che ben la pregava a non si fidar de’
Spagnuoli perché dano ad intender mille cose, et poi
non osservano se non quello, che più torna loro
commodo, et replicò, ch’esso Principe si sarebbe
sempre mostrato buon amico di quella serenissima Republica.
Da quella parte anco nel corso de’ ragionamenti co[n]
detto Ministro caro al signor Marchese, et molto favo-
rito non ho scoperto, che vi siano quei fini risoluti 
--- page 084r---
 di ambasceria, o altro, che sarebbono stimati proprii all’
affare. Pregai esso Thesoriere a ringratiar
sua Altezza dell’ottima dispositione di lei verso la serenissima Republica
et ad assicurarla, che sarà corrisposta con pari affetto
et con una medesima buona volontà; et di ringratiarla
insieme dell’honore, che havevo ricevuto di farmi
spesare. Detto Ministro nel licentiarsi da me
replicò le pretensioni che ’l signor Marchese teneva di
serenissimo, et di altezza, et io gli feci di nuovo chiara-
mente constare, che quello di serenissimo non doveva
esser preteso dal suo Principe non lodando vostra Serenità,
che a questo solo Principe palatino, et con replicargli
delle medesime ragioni dette di sopra m’è parso di
haverlo lasciato assai ben impresso, et che esso signor Mar-
chese non habbi a fermarsi in tal pretensione.
Hier sera arrivai qui. Non v’era il signor Principe
et deve arrivar fra poche hore col figliolo del mar-
chese di Bramdeburgh a cui vostra Altezza ha data in 
--- page 084v---
 moglie la sorella. Sono stati ambidoi a Leuter
stanza della madre dell’Altezza sua per veder la sposa
et concertar del tempo delle nozze, che sarà fra quindici
giorni, et si faranno con gran solennità.
Dimani spero di haver l’audienza, et in tanto ispedisco
le presenti, havendo trovata commodità d’inviarle
a Zurich al clarissimo Padavino.
Li signori del Consiglio di sua Altezza questa mattina hanno inviato
a visitarmi il signor consiglier Pauli, che anco s’è trattenuto
meco tutthoggi a farmi compagnia, honorandomi
con termine di grande affetto verso vostra Serenità.
Anco il signor di Brederod agente appresso questo Principe
de’ signori Stati Generali de’ Paesi Bassi è stato a vederm[i]
et havendo inteso, ch’io devo passar a’ suoi signori
ha mostrato gusto grande, et ha detto di voler anti-
cipatamente dar loro conto della stima, che la Serenità vostra
fa di loro, et della confidenza, che vuole passar con essi.
Io corrisponderò a questo ufficio di complimento 
--- page 085r---
 et non mancarò di sodisfar in tutte quelle cose, che per
mia debolezza conoscerò poter giovare agl’interessi
di vostra Serenità con li più buoni amici. Gratie etc.
Di Heidelbergh a’ 13 luglio 1616
di vostra Serenità
humilissimo, et devotissimo servitore
Christofforo Suriano

--- page 085v---


--- page 086r---


--- page 086v---
Al serenissimo principe di Venetia

