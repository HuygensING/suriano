
--- page 045r---
Prima
n° 482 fin 484
Serenissimo Principe
corrispondente fu l’ufficio di ringratiamento, et di congratulatione, che feci
nell’assemblea dei signori Stati mercordì passato per la communicatione
della scoperta della machinatione contra queste Provincie, et la
particolar persone del signor principe d’Oranges alla commissione, che
me ne ha data vostra Serenità in lettere sue delli 2 del presente; et lo
portai con quelle parole, et con quell’affetto, che più conobbi
poter fa constar all’Eccellenze loro dal vivo il sentimento, et la
contentezza, che haveva la Serenità vostra, quell’eccellentissimo Senato, et
tutto il corpo di quella serenissima Republica ricevuto da così
buon successo, et aggiunsi quel di vantaggio, che mi parve
poter incontrar col senso delle Signorie vostre eccellentissime. Parlò il Presi-
dente in risposta con testimonio di obligatione dalla parte
di tutti i deputati, che havevano obligo a vostra Serenità di questo
ufficio di congratulatione, et che era proportionata la di-
chiaratione, che faceva ella fare della sua buona volontà
a quello, che si sono sempre promesse queste Provincie
dall’affetto della serenissima Republica; che Dio benedetto haveva
scoperta una si horribil machinatione contra questo Stato,
et contra il sangue inocente del signor principe d’Oranges;
che una parte dei principali complici si era havuta nelle
mani; altri si erano salvati; ma non credevano, che
principe alcuno, ancorché inimico a queste Provincie
vorrà dar spalle a genti di tal natura, anzi si procu-
rerà, che capitino nelle mani della giustitia, accioché
ricevino il meritato castigo; come a quelli, che sono
ritenti facendo li giudici della corte provinciale il
processo, doverà succeder. Et in questo particolare si dilatò 
--- page 045v---
 il Presidente con lungo giro di parole; concludendo, che
delle colpe dei rei si sarebbe a suo tempo fatta dar parte
alla serenissima Republica dal loro ambasciatore et col mezo mio ancora.
Io non hebbi altra occasione di replica, ben nel licentiarmi dissi,
che auguravo da Dio a questo Stato quel bene, che può di-
vertir, et guardarlo da animi così mal affetti, et imbevuti
di sì horribil iniquità.
Fui doppo al signor principe d’Oranges; et egli anco riceve l’ufficio
con pari testimonio di obligatione alla Serenità vostra dicendo, che
ella si congratulava della salvezza di particolar servitor suo
come se le prometteva, et professava di essere. Non si fermò
in questo ragionamento se non quanto bastò a risponder,
et entrò immediate in altro.
Corre la madre del figliolo di Bernvelt come la mogli et qua,
et là. Si sono gettate più d’una volta con li figliolini
et qualche parente a piedi di sua Eccellenza. Le sono state date
buone parole, ma non concludenti, né di speranza di
gratia; o di impiegarsi per la gratia, mentr’ella si è
iscusata non esser questo negotio, che dipendi da lei; ma
dalla giustitia; et sabbato a sera tentorono di nuovo
di andar a sua Eccellenza, ma ella s’iscusò, et non le volle intro-
durre. Hanno tentato di procurar il favor delli
ambasciatori di Francia, et d’Inghilterra; et a me anco è ricorsa
la moglie di Grunuvelt prigioniero figlio di Bernvelt
ma niun frutto retirano queste dai loro ufficii non
essendo, che si vogli impiegare, et io in particolare me
ne sono iscusato per la materia altrettanto odiosa 
--- page 046r---
 quanto apparisce volta contra la persona di questo Principe, et
contra lo Stato in generale. Restano sconsolate, et ben
si prevede apparentemente, che difficile sarà, che scapi la
mano del carnefici, come uno dei capi principali; et
alcuni credono, che un giorno di questa settimana si
spediranno o tutti, o una parte dei carcerati.
Stotenburgh l’altro figliolo minore di Bernvelt, con il cugino
Vanderdussen si ritrovano salvati in Goch, et hanno
scritte lettere alle loro mogli. Il Vanderdusen consola la
sua et dice in particolare esser ben contento di trovarsi fuori
delle mani della tirranide perché haverebbe convenuto
esser causa del travaglio di più di cento. L’altro ricerca
denari per trattenersi; il che è stato prohibito alla moglie
che ricercandone atto in scrittura le è stato dato; et si
dice, ch’ella sia per cambiarsi il titolo della Signoria del marito
così consiglita da parenti. Le dette lettere sono state
intercette.
Questa conventicula è stata maneggiata di lunga mano.
Per primo havevano in pensiero di farsi patroni di
alcune di queste città di Leiden, di Roterdam, et
qualche altra, et in Leiden in particolare il sudetto Stotem-
burgh haveva tentato di penetrar gl’humori; ma
vedendo, che et là, et altrove non sentiva che commu-
nemente portarsi il nome di sua Eccellenza cominciò pensar
d’allhora, che levarsela dinanti fosse un buon rimedio
al proseguir l’effetto del loro disegno di rimetter altri
magistrati, di privar di vita alcuni del presente Governo, 
--- page 046v---
 et sino par che si sentino nelle depositioni, che si fossero tra li
doi fratelli, et li più stretti della machinatione fatta la distri-
butione delle cariche. Slatius il predicante ha detto
tanto, che basta; parla con ardore, et senza alcun rispetto
et solo si duole di esser stato ingannato, perché se li sia
fatto credere, che haverebbono havuto il supporto di
molti; et molti sarebbono stati dalla loro, et sino
de’ catholici, et che conosceva ben al presente, che non era
stato, che un affare di malissima condotta. Più volte era
corsa voce, che il governator della piazza di Goch voleva dar li
doi sudetti nelle mani della giustitia; ma non è stato vero;
si è ben sottomano fatto veder se volevano sanzonarli con
risolutione li signori Stati di pagar per essi il ranzone per haverli;
ma si è trovato non esservi tal intentione. Né vi è appa-
renza, che l’inimico li dia; anzi più tosto li accarrezze-
rà per dar cuore ad altri di attentar simil intrapresa
con speranza di poter haver ricorso sia da una, o da
un’altra parte del Paese suddito a’ Spagnoli.
Il signor Principe al presente fa portar la spada a’ suoi laché, et
come esce fuori di questo luoco hanno anco una pistola
per uno; arma assai pericolosa in mano di gente bassa
et Dio liberi questo Principe dalla volontà, che potesse
esser impressa da spiriti iniqui per far un colpo. Ha
occasione sua Eccellenza di ben guardarsi. Gratie etc.
Dall’Haya li 27 marzo 1623
di vostra Serenità
humilissimo, et devotissimo servitore
Christofforo Suriano

--- page 047r---


--- page 047v---
Al serenissimo principe di Venetia
prima
n° 482 fin 484

