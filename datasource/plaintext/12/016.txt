
--- page 154r---
n° 491


--- page 154v---


--- page 155r---


--- page 155v---


--- page 156r---
2da
n° 491 comincia 490 fin 492
Serenissimo Principe

mi confermò il signor principe Mauritio il trattato
che doveva seguire tra Mansfelt et Bran-
svich, et insieme l’intermissione che
l’Eccellenza sua vi haveva posta particolarmente
ad instanza di Mansfelt, ma haveva persuaso
all’uno, et all’altro quello che haveva
trovato buono affine che restassero uniti
se non in corpo almeno separati, ma in
maniera che si potessero toccar sempre la mano
in tutti gl’accidenti che vi aveva contri-
buite tutte quelle ragioni, che haveva sti-
mate proprie per animarli a questa unione,
et sperava che ambidoi haverebbono ad-
herito al suo consiglio: la difficoltà consisteva
che Mansfelt voleva, che l’unione s’inten-
desse, che il principe Christiano assolutamente fosse sotto il suo commando, il che egli ricu-
sava, vorrebbe esso Mansfelt poter disponer
delle cariche, et del commando, né è lontano
Bransvich, ma unito a lui all’occasione
vuol ben obedirlo.

In consequenza dello scritto, et avisato da
questo Principe erano stati mandati il
secretario Veis a Bransvich, et un gentilhuomo
di questo a Mansfelt. Si spettarà hora il
successo, che piacia a Dio, che segui.

Mi communicò anco sua Eccellenza che Bransvich gli scri-
veva, che voleva haver un corpo formato
di 20 mila buoni 
--- page 156v---
 huomeni da piedi, et 5 mila cavalli
che andava levando; et Spagnoli et Austriaci
insieme mostravano zelosia massime tro-
vandosi al servitio del fratello, che però
non si dechiarerà che neutrale, ma par che
si aspetti il tempo il più buono et il più
proprio che sendo armati quei principi
della Bassa Sassonia potrebbono abbraciar
opportunamente, li quali fin qui fanno correr voce,
che sono armati per resister a Mansfelt, et anco al
principe Christiano, et questo è buono disse sua Eccellenza, che così
si facci creder per poi qualche cosa di meglio.

In conformità dell’avviso del capitan Rota anco qui
viene scritto, che quelli della città di Endem parono
risoluti di non voler dar cosa alcuna a Mansfelt
cacciar l’acqua adosso, et levargli li viveri: parmi
però d’intender, ch’egli facci fortificar Sticharsem:
ma in tanto li soldati abbrucciano, et usano mille
insolenze contra quei paesani.

Qui sono avvisati, che sendo venuto Tilly fino vicino a Francfort
et più basso con parte delle sue truppe per calar verso
Mansfelt habbi fatto alto di ordine dell’Imperatore per tema, che ha
delle motioni, che si sentono dalla parte de’ Ongaresi, che si desidera
qui grandemente che riescano vere, promettendosi, che tanto maggiormente 
--- page 157r---
 fomenterebbono l’altre parti di qua a risolver qualche cosa di buono.
Si sono havute lettere dal baron di Donà con avviso, che havendo
a Adersledem nel ducato di Holstein parlato con il
re di Danimarca habbi trovata una particolar
affettione di quel Principe verso il bene di questo re;
et regina di Boema, et verso il servitio publico:
onde dice, che ne sperava ogni bene: et che il
Barone era destinato altrove, volendo partir da
quella Maestà non glielo haveva permesso, et l’havea
condotto seco a Copenhagen, ove haveva fatto
ridur il consiglio del Paese per consultar di quello si
havesse a far per il publico servitio, et hora si
sta attendendo qual risolutione sarà stata presa.

Viene creduto, che non potrà di meno il re di Danimarca di non sfodrar
la spada mosso da pretesto buonissimo, che al presente se li offerisce in-
nanti, et questo sarà causato dalla morte del vescovo di Osembruch
la cui coadiutoria è in testa d’un figliolo della Maestà sua, et sendo
sopra una gran parte delle terre di quel Vescovato loggiato
il baron di Anolt con buon numero delle sue genti doverà
cacciarnelo per haverne quella Maestà il possesso, dicendosi,
che era per il sito, et per altri avantaggi importi non meno
anzi più detto Vescovato, che quello di Bremen del quale
pur è coadiutore un figliolo di esso re di Danimarca, et
intendendosi bene il detto Re con il giovane duca di Bransvich 
--- page 157v---
 come mi ha detto sua Eccellenza et anco con Mansfelt tanto maggior vantaggio
haverà la Maestà sua nelle risolutioni che potesse fare.
Era andato il principe Chistiano nel suo vescovato di Alberstat
per trovar denari, et con gran vantaggio stavano loggiate nella
piazza di Kentel sopra il Vesar le genti di esso Principe per il
sito, et per la commodità, che haveva di poter senza gran impe-
dimento far caminar le sue levate. È arrivato qui un avviso
del detto Principe, ch’è stato inteso con gusto grandissimo, che
habbi rotte a Mariambech cinque leghe da Lipstat le genti di
Anolt; ma se ne aspetta la confirmatione dubitandsi del
certo.
Continuano le lettere con riporto della poco buona intelligenza
che passa tra Sassonia, et l’Imperatore; ma ancor è incerto
il piedi, che prenderanno le risolutioni di lui sendo egli attor-
niato dalla confidenza troppo grande che ha di quel pre-
dicante martinista al cui consiglio diferisce molto l’Altezza sua
et viene detto per certo, che non ha molto, che dall’Imperatore
habbi havuto detto Ministro presente di milla raistaleri
tuttavia, che s’intendi bene con Mansfelt par che la voce
sia commune, et per fondamento di questo viene in prova
quello, che in publica tavola disse di lui, che era il solo
cavalliere, che haveva sostentata la riputatione, et
anima dell’Alemagna, et da questo si mosse a bever, et
far bever con gran bellicone alla sanità di esso Mansfelt
come già molto vostra Serenità sarà di questa attione stata avver-
tita; ma sin tanto che non si vedino effetti più apparenti 
--- page 158r---
 et una total disolutione di quel Principe della casa d’Austria non
si sa che sperare, né che promettersi di certo.
Della tregua non si ha altro qui, che le cose scritte quel signor di Meroda non torna, et qui si comprende
bene, che Spagnoli si vagliono del tempo, et delle publi-
cationi, che fanno far per tutto per avantaggiar li
loro fini, et interessi. A questo proposito mi
disse ultimamente il signor principe d’Oranges, che hora
facevano sparger anco in queste Provincie il loro
dissegno di far la tregua: ma con quelle 4 conditioni
che già sono da me state rapresentate di religione libera, dell’apertura della Schelda, dell’Indie
Orientali, et di qualche rispetto, o riconoscenza al
Re Cattolico, et inoltre aggiongono, che insieme
si dovessero aggiustare li affari di Guliers, et
Cleves; et io disse sua Eccellenza divertisco, et faccio constar
la burla de’ Spagnoli. Lodai questo, et la eccitai
come da me a persuader che fosse abborrito quello,
che sua Eccellenza medesima mi diceva stimar pregiudiciale
a questo stato. Mi disse di più, che quella dama
Serclas haveva anch’ella portato un biglietto;
ma che non haveva ardito communicarglielo, né
conteneva, 
--- page 158v---
 che li tre soli primi punti, religione rivie-
ra di Anversa, et Orientali, che per il mezo di un
suo ministro lo haveva veduto, et ben si comprende
da questo, et da ciò, che altrove facevano publicar
Spagnoli, che tutto si faceva per metter in dissensione
et in contesa le Provincie, et li popoli: ma disse spero
che non haveranno luogo questi artificii.

Dissi alla Serenità vostra colle mie seconde lettere di hoggi otto, che la
Serclas doveva haver audienza da sua Eccellenza l’hebbe, et in effetto
non fu che crede per raccommandar a nome della serenissima Infanta
il padre dominicano prigione perché fosse liberato, et par
che dicesse tanto, che la Infanta haverebbe forse acconsentito
in luoco di lui, et del iesuita, che qui anc’egli è stato condotto
prigione il figliolo minore di Bernvelt, et il Vanderdusen
et sua Eccellenza le disse, che se voleva assicurarsi non bisognava,
che perdesse punto di tempo, a fine li sudetti venuti a
notitia di ciò non cercassero salvarsi; onde le fu dato
passaporto, et partì il martedì santo verso Brusseles
di dove con lettere dei x viene scritto, che si trovassero
ambidoi, et il Pasini particolarmente mi scrive, che il figliolo di
Bernvelt era stato appresso il marchese Spinola in lungo
discorso, et che anco havesse parlato all’Infanta. Si
sussurrava in quella corte, che dovessero passar in Francia
ma qualche altro mi ha detto, che se ben non erano prigioni 
--- page 159r---
 erano però osservati, et guardati assai, et varii sono li discorsi
se l’Infanta sia per darli o no. Quanto al darli si fonda
il concetto sopra la volontà che haverà sua Altezza di mostrar
a questo signor Principe haver la conoscenza netta, che non habbi
havuta participatione con loro contra la persona particolarmente
dell’Eccellenza sua né altrimenti; quanto al no per la ragione, che
ho significata con altre mie di non levar il corraggio ad
altri di attentar la soversione di questo Paese; et in oltre
anco in questo stato par che alcuni non stimino manco
bene di haverli nelle mani a fine di lasciar il popolo im-
presso dell’animo dei Spagnuoli mal intentionato verso
la libertà di questo Paese, et eccitar, et inanimar tanto
più l’odio nei popoli, et per consequenza condurli a
volontariamente contribuir alle spese della guerra:
tuttavia se li potranno havere si dice da altri, che maggior sarà il vantaggio et per l’essempio, et perché non
resterà per questo sospeso il sospetto, che Spagnoli habbino
havuto concerto con loro, et con altri.
Il frate al presente è stato messo in una buona camera, et è ben
trattato et per le spese di bocca, et per altro non procedendosi
contra lui ancora a formatione di processo. Ma la
speranza dello scampo alla sua vita resta attaccata
a debolissimo filo, et egli si duole dell’incontro, et ha detto, che miglior occasione aspettava di divenir all’
Haya, che si prometteva sarebbe stata di maggior bene
et servitio di questi paesi. Anco questo ha voluto inferir 
--- page 159v---
 detta tregua.
L’Eremita, ch’è destinato generale delle navi, che devono andar all’
impresa designata sabbato pigliò la sua licenza dalli signori Stati
et li capitani delle genti da piedi sono stati commandati di partir
immediate, et non lasciarsi hoggi veder nell’Haya; onde credo che
per tutta questa settimana saranno le navi uscite dal porto.
Spagnoli fanno levate per riempimento delle loro compagnie, et questi signori
al moto certo di questo hanno commandata la levata di sei milla
soldati del Paese doi milla più delli anni passati, et si anderanno
preparando nel resto a tutto potere per far ostacolo all’inimico
che ben si sa, che haverà delle difficoltà assai per haver denari.
Li signori Stati aspettano li quattrocento milla fiorini, che li sono
stati deliberati dalla Francia, et Langarach conferma, che
la metà doveva esser pronta per li 15 del presente, onde
ben presto si promettono di haver questo sussidio et io quanto
devo portando il merito che la Serenità vostra ha per li buoni uffici che all’effetto di ciò vi ha contribuiti.

Dell’andata del principe d’Inghilterra in Spagna già ho rappresen-
tato a vostra Serenità il sentimento, che haveva qui havuto l’univer-
sale né al presente corre altro, che la meraviglia continua
d’una sì inaspettata risolutione, et si sta attendendo
l’essito di quello habbi da esser, et tanto maggiormente che si sono
havuti avvisi, che ’l re della Gran Bertagna habbi richiamato
di Spagna il favorito Bochingam; facendo quelli che sano, 
--- page 160r---
 il comento ognuno a modo. Di quello intenderò di più non
mancarò di darne riverente conto a vostra Serenità.
Il Gabri, et Latfeur suo compagno sono venuti a trovarmi per saper
da me quello, che desideravo sopra le lettere di credito, che
ricevei la passata settimana a fine di poter approntar quella
parte di denaro, che havessi ricercata. Io le ho risposto
che a suo tempo, et opportunamente le farò saper quello
farà bisogno. Et occorrendo mi valerò di dette lettere di quella maniera, che mi commanda, se ben spero, che
questo negotio resterà al prudente maneggio dell’eccellentissimo
Morosini poiché mi prometto, che l’eccellentissimo Paruta sarà
già partito per Turino prima dell’arrivo delle presenti, et esso
eccellentissimo Morosini incaminato per qua per solevar al mio
bisogno, come bramo ardentemente che sia presto. Della
mossa di detti eccellentissimi signori sono stato ricercato più, et più vol-
te né so dir altro, se non che presto saranno sodisfatti di
haver qua l’Ambasciatore. Gratie etc.
Dall’Haya li 17 aprile 1623
di vostra Serenità
humilissimo, et devotissimo servitore
Christofforo Suriano

--- page 160v---


--- page 161r---


--- page 161v---
Al serenissimo principe di Venetia
2da
n° 491 comincia 490
fin 492

