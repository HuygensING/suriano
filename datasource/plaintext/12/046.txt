
--- page 443r---
n° 521


--- page 443v---


--- page 444r---


--- page 444v---


--- page 445r---


--- page 445v---


--- page 446r---
2da
n° 521 comincia 520
Serenissimo Principe
dalle aggiunte lettere del Rota vostra Serenità intenderà
molti particolari dello stato dell’armata del
conte di Mansfelt, di quelli affari, dell’in-
tentioni, et haverà diverse consideratio-
ni proprie della materia di che si tratta,
quello, che qui s’intende quanto alle forze,
che al presente habbino pie’ di Mansfelt,
è conforme appunto con lo scritto dal Rota,
ma il mancamento, che ha delle cose
necessarie, come carri di munitioni, et
altri apprestamenti, sarà causa, se non ne
è provisto, che anco habbi sin dal prin-
cipio di luglio fatte marchiar qualche
truppe di cavalleria verso il paese
di Manster, non potrà passar avan-
ti. Questo con continue sollecitacioni è
rimostrato alli signori Stati, et al signor principe
d’Oranger dal capitan Veis, et è stato coad-
iuvato anco dal signor ambasciator di Francia,
et da me, ma le risposte sono le medesime
che mancano li mezzi di poter com-
piacer alle grandi instanze del signor
Conte troppo oltre alla loro debolezza,
tuttavia mantengono ancora in speranza
il Veis, et in effetto nell’assemblea d’Ho-
landa si travaglia per veder pur d’in-
dur le città a risponder, et contribuir
per lui, et particolarmente si tenta di
sperar, che la città di Amsterdam si
contenti di risponder per la partita
dei trecento mille fiorini, che restano
come accordati al conte di Mansfelt
da quelli di Embdem dal conte del
Paese, 
--- page 446v---
 et dalla nobiltà: quando parlai
la passata settimana di queste instanze
del signor Conte; al signor principe d’Oranges,
et insieme dell’arresto di alcune barche
alla solecitatione, che me ne fece il
signor Bos con lettere per nome del medesimo
signor Conte, perché fosse levata. Mi disse
sua Eccellenza che erano dietro li signori Stati Generali
et quelli d’Olanda in particolare, per
veder pur di far qualche cosa, ma tale,
et sì grandi erano le dimande, che non
sapevano da quali dovessero comin-
ciare per sbrigarsene: persisteva disse
di haver ai doicento carri, armi per sei
milla fanti, et mille cinquecento
cavalli per la condotta, et per le barche
mi aggiunse, che l’arresto non era stato
fatto a mal fine, ma solo perché
si vedeva bene, che il Conte le lascia-
va servirsene fino a certo luogo, ove
dissegnava condur o genti, o equipagio
da guerra in preda all’inimico. Si
duole il signor Conte di questo arresto col mezzo
del Veis. Le lettere anco del Bos, mi portano
la medesima indoglienza, né essendo ris-
oluto per le prime instanze, resta
ancor pendente quello, che doverà farsi
per l’arresto suddetto.

Bos mi scrive, il che conferma l’avviso
del Rota, che intende il signor conte di
Mansfelt, che ’l giorno del servitio alla
lega principii dal primo del presente, che
ha cominciato far marchiar, et purché
esso Bos sostenti questo nelle lettere sue
esser di ragione, et conformar con li
capitoli della sua condotta.

Mi aggionge pur esso Bos, che era stata
pagata una gran 
--- page 447r---
 parte della caval-
leria, et che per l’infanteria ad essa ancora
si procurava dar sodisfattione: che
il Conte prima di partire continua nella
volontà di abboccarsi con sua Eccellenza: ma che
temeva il parter suo di là, causa di
qualche incontro sinistro nelle truppe
che haverebbe desiderato, che il signor
principe d’Oranges arrivasse sino a Groni-
gen, o Relfeil, discosto quattro gior-
nate, et più di qua, che non credo,
che sarà facile d’indurvi l’Eccellenza sua
troppo impedita di qua per il suo
ministerio, et principalmente in questa
congiuntura de’ tempi, che l’inimico dà
segno di voler uscir in campagna.

Questo ha fatto, che giovedì della passata settimana
il signor principe Henrico partì improvvisamente di qua
et si condusse a Nimeghen, et l’oggetto principale è stato
per far un convoi ad alcune genti da guerra per
introdurle a Meurs contato proprio del signor principe
d’Oranges, che fin a questi ultimi mesi è stato
neutrale, et tenuto per tale da Spagnuoli; ma spirato
il tempo, havendo sua Eccellenza fatta procurar la proro-
gatione della neutralità, né potendone venir a
capo portando Spagnoli innanti la risposta, et risolu-
tione con la prorogatione del tempo, et colle
irresolutioni è stato necessitato il signor Principe a procurar
di proveder al mantenimento di quella piazza. Doverà il
signor principe Henrico fatta simil condotta tornarsene
quanto più presto, quando maggior bisogno della sua
presenza non lo detenghi, et impedisca il suo ritorno.

--- page 447v---
Si intende qui, che Tilly havendo presentita la marchia verso
di lui del principe Christiano, che con gl’ultimi avvisi, che
sua Eccellenza ha ricevuti dal conte Ernesto era vicino alla abbatia di
Eixfelt si sia retirato, che fa comprender, che non habbi
volontà di esser attaccato, o attaccare, che non vi vedi
totalmente il suo vantaggio; et così pian piano, stando
su la difesa rovinar l’essercito di esso principe Christiano
sperandone l’effetto nel mancamento che haverà di che con-
tentarlo; ma si aspetta la confermatione di questi
avvisi con maggior fondamento.
Quattro vasselli carichi di mercantie pretese di ragion de’ Spagnoli
presi nei proprii porti di Spagna furono condotti
ultimamente in Zelanda. Sei sono stati li vasselli della preda
per la quale le navi di questo Paese hanno havuta l’assistenza
de’ pirati in virtù dell’ultima capitulatione, et per la sua
parte ne hanno con loro condotti doi. La preda è stimata
di gran valore. Di essa ne haverà la sua portione il
signor Principe, et come amiraglio del mare, et come si dice
anco come compartecipe in qualche delli vasselli che
hanno fatta la preda.
Di Anversa pur è stato confirmato l’arrivo della flotta
cioè sei galeoni, et 19 altri vasselli, che si aspettavano
di terra ferma, et altri luochi circonvicini non si dice
però nelle lettere di altro partito, che doverà anco
seguire, il che da conieturare o debolezza nel valor
di essa flotta, o qualche cosa di più promulgata
col vantaggio, che sanno trovar Spagnuoli per far
li fatti loro.
Aggiunte saranno le replicate di hoggi otto numero 518 fin 519. Gratie etc.
Dall’Haya li 10 luglio 1623
di vostra Serenità
humilissimo et devotissimo servitore
Christofforo Suriano

--- page 448r---


--- page 448v---
Al serenissimo principe di Venetia
2da
n° 521 comincia 520


--- page 449r---


--- page 449v---


--- page 450r---


--- page 450v---


--- page 451r---


--- page 451v---


--- page 452r---


--- page 452v---


--- page 453r---


--- page 453v---


--- page 454r---


--- page 454v---


--- page 455r---


--- page 455v---


--- page 456r---


--- page 456v---


--- page 457r---


--- page 457v---


--- page 458r---


--- page 458v---


--- page 459r---
Il viaggio che questi giorni passati ho fatto all’Haya m’ha levata l’occasione
di scriver a vostra Serenità molti particolari i quali di presente saranno ristretti nelle
lettere di quest’ordinario con l’aggiunta di quel di più ch’è seguito fino a
questo giorno. Et accioché le lettere riescano meno confuse, haveranno il loro
compartimento in più capi, nel primo de’ quali si
vedrà un stato generico delli affari di questo Paese,
di quest’armata, dell’armata del principe Christia-
nus, et dell’altre armate a queste contrarie; nel
secondo vedrà vostra Serenità un particolar discorso sopra l’apparati
di guerra, mossa, et camino di quest’armata
con le assistenze vicine, et lontane, che può, o
spera di havere marchiando nel terzo si
aprirano diversi fini generali, et particolari, che
molti delli interessati hanno in quest’armate
nel quarto fedelmente sarano toccati certi punti
più proprii, et necessarii al buon servitio del mio signore,
che sarà il fine delle presenti lettere.

Questo Paese ancorché sia stato strapazzato da questa armata con una lunga
guarnigione di più di sette mesi con generali, et particolari contributioni, è però
ancora così buono, che potrebbe sostentar l’armata ancora per 6 mesi
a venire perché la campagna è ancor tutta coperta di armenti
grossi, et minuti, di selvaticine grandi, et piccole, li villaggi abbon-
danti di fieno vecchio, solo vi è mancamento di biada, et qualche carestia
di pane; ma buttiro, et formaggio in tanta abbondanza, ch’è mera-
viglia il vederlo. Il maggior danno è, che queste genti non possono
più sopportare le insolenze, et tirannie de’
soldati, molto meno quelle delli officieri, i
quali senz’alcun rittegno di conscienza, timo-
re, over honore fanno quanto possono, e voglio-
no sopra di loro.

Il conte del Paese con li suoi due figlioli di presente si trova dentro Embdem
il quale con l’intervento del deputato delli signori Stati Generali il
signor Scaffer tratta con li ordini di tutto il Paese per accordar il
Generale acciò quanto prima se ne vada fuori del Paese con l’armata 
--- page 459v---
 et ove prima, et da principio la nobiltà del
Paese col favor del Generale pensava di
poter haver qualche avantaggio contro il Conte
suo signore, et sopra li paesani ancora adesso
conoscendo per chiara prova, che così bene
essa, come il Conte, et li paesani sentono i
danni dell’armata, non più tira in particolar
fattione, ma unita col suo signore, et col suo signore
cerca a tutto suo potere l’accordo, et la libertà:
effetti proprii della natura di questo Generale,
il quale disunisce le genti per suo commodo,
et sicurezza, et le riunisce col suo profitto
quando vuole, et se non può con la forza, vi
caccia la necessità, et se questa non vi può
entrare, vi adopra le destrezze, et ben
spesso col miscuglio dell’una, e dell’altra
fa pur in ogni modo li fatti suoi.

L’accordo par che sia concluso in trecento mille
fiorini, ma il Paese dimanda qual sicurtà
può esso havere, che dopo pagati li trecento
milla fiorini il Generale se ne vadi con
tutta l’armata fuori del Paese; il Generale
risponde, che non può dar altra sicurtà maggiore
che andar fuori del Paese, avanti che riceva
il denaro, purché sappia, come poterlo
havere. Il Paese tutto unito con il Conte
et la nobiltà solecita la conclusione del’
accordo, ove che per avanti non la voleva
intender, quando che ’l Generale se ne
mostrava più che mai voglioso. Adesso il
Generale movendo sempre nuove diffi-
coltà la va allungando, né la può
effettuare, finché prima non sia arrivato; il
resto delle truppe francesi, et il Dulbier
da Amsterdam col denaro, che si deve pagar
all’armata di quel, che la lega ha dato
in tanto sua Eccellenza trattiene questo popolo con
qualche apparenza di voler sortir questo prima
fuori del Paese, perché fa marchiar le truppe
di cavalleria, et fanteria insieme verso li
confini del paese di Munster, ma dall’altra parte
 
--- page 460r---
 lo aggrava più con li alloggi delle truppe
francesi, perché ove era allogiata una compagnia
adesso ve ne sono tre, et quattro. Così stanno
li affari di questo Paese adesso.

L’armata per non parlar adesso delle
truppe francesi, è quella a punto, che
era già due, o tre mesi sono, et se ha havuto
qualche accrescimento, è stato tanto poco, che
non può riffare il danno, che ha patito in
tante rifforme, che si sono fatte, perché havendo
sua Eccellenza nel comminciar la guarnigione, fatta l’
ispeditione a diversi collonelli per la levata
di molti reggimenti, così da piedi, che a cavallo
et essendo questi ritornati alli quartieri
con pochissime genti, essa è stata necessitata a
rifformar li detti reggimenti, et compagnie
facendo di doi reggimenti, et talvolta di
tre un solo; là onde ne è avvenuto, che
molti soldati sono fuggiti per vedersi metter
sotto il commandamento di questi collonelli, et capi-
tani, da loro non conosciuti.

Et adesso fugono, dall’armata quelli for-
fanti, che col nome di soldati sul principio
dell’inverno si sono venuti a rimmetter, per
goder il beneficio della guarniggione: ma
poiché si avicina il tempo per entrar in
campagna, lasciano l’armata, et vanno
a rimmettersi in servitio di quei principi, che
sono solo per guardar li loro paesi;
di modo che di presente sua Eccellenza non può haver
più, che otto mille fanti, et tre mille otto-
cento cavalli effettivi, armati; è ben vero
che ’l numero de’ fanti è maggiore, ma da
buona parte ho cavato, che poco più di 8 mila saranno quelli, che porteranno l’armi, et
presteran servitio, ma il Generale mi fa questo
conto; noi habbiamo per il meno 10 mila fanti,
dentro li reggimenti di Alemani cinque
mille francesi, il reggimento di tre mille
alemani, che ho fatto levare a Casel in Asia,
due altri mille, che faccio levar di nuovo
 
--- page 460v---
 nella Sassonia, et li 5 mila svizzeri, che saranno
levati intanto, che noi marchiaremo
un poco più avanti, sì che l’armata
sarà sempre forte di 25 mila fanti, quando
entraremo sopra il luoco, che la lega desidera,
oltre che quanto più andaremo avanti,
tanto più di gente si verrà a giuntare
con noi: ma sua Eccellenza non parla qui di quelli,
che perderemo marchiando, et combat-
tendo. Li officiali principali
dell’armata sono ancora quelli di
prima, alcuni de’ quali crede saranno
dismessi dalle loro cariche, quando
che le truppe haveranno havuto le paghe,
che le sono state promesse: dirò
dunque, che l’armata sarà poco più
forte di dodici milla fanti, et quattro
mille cavalli, quando, che commincierà a
marchiar fuori di questo Paese
 non parlando de’ guastatori marinari et altre genti bisognevoli
nell’armata, che ancor questi per il meno faranno il numero di doi mille com-
prese le genti, che servono all’artiglieria.
L’armata del principe Christiano per avvisi proprii di esso Principe, et di
tutti li suoi più principali officieri, come anco per relatione commune
soprapassa li vintimilla tra fanti, et cavallieri tutta bella, et buona gente.
L’armata del general Tilly qui si vuole, che non sia più forse di dieci, o
dodici milla tra fanti, et cavalli con tutto lo sforzo, che habbia po-
tuto metter insieme, et che possa haver quest’anno.
L’Anholt è poco più forte di tre milla tra fanti, et cavalli.
Don Cordova s’ha per certo, che sia forte di sette milla fanti, et quasi due
milla cavalli, et che con l’assistenza del conte Henrico di Bergh possi
formar un’armata di 12 mila tra pedoni, et cavalieri.
Il general Tilly sta con la sua armata dentro l’Hassia, et bisognandosi
può dar mano che l’Anholt col Cordova, il Cordova con il
conte Henrico di Bergh, et questi con lo Spinola il quale forma
il suo campo dall’altra parte del Rheno vicino al paese di
Limburgh per esser presto, ove correrà il bisogno.
Il principe Christiano tiene la fronte contra Tilly et si può biso-
gnando giontar insieme col Mansfelt, et esso Mansfelt col principe
d’Oranges, et questa è la postura di queste armate.

--- page 461r---
Quanto al secondo capo li apparati sono
veramente grandi, et proprii della gran-
dezza d’animo di questo signore ma man-
cano le forze per poterli condure, et
metter in uso conforme all’occasioni,
quaranta carri, a quattro, et sei cavalli
bisogna haver solo per portar le barche,
che ha fatto fare; più de 400 cavalli,
sono necessarii per tirar il numero de’
canoni, che pensa condur in campa-
gna con tutti li suoi respetti, quan-
tità grande da carriaggi, si ricerca
per portar l’armi, et monitioni in cam-
pagna, et molto più per li vivere, perché
quando si comincierà a marchiare
doppo che sarà levato il campo, biso-
gnerà caminar più de 8 giornate
avanti, che si trovino viveri, et pur
il maggior mancamento che adesso si habbia
questa armata è de cavalli, et
de carri, fra gli altri apparati vi è
una fossa portatile in pezzi sopra
carri, 40 homini la vogarano, 40 soldati
la guarderano, con quattro pezzi di
canone, da tre libre di ferro. Al
Grezil fa sua Eccellenza apprestare un vassello
di guerra con 16 pezzi era di ferro, et di
bronzo.

La mossa dell’armata fuori di questo
Paese pensa il Generale, che sarà il primo
di luglio, et da quel giorno comincierà
a correr il servitio della lega; ma io
vedo bene, che l’armata non sarà anco
presta per marchiare, ancorché al primo
di luglio, si cavasse fuori di questo Paese
perché come ho detto vi è mancamento
de carri, et mancamento anco de armi
et dato, che tutte queste cose fossero
pronte, l’armata certo non si metterà
in camino finché le bende non siano
tagliate, overo almeno mature in
campagna, perché la ragione non vuole
che s’habbia in un istesso tempo a
combatter col nemico, et col total man-
camento de viveri.

Qual camino poi sia per prender l’ar-
mata quando cominciarà a marchiare
non lo so; all’Haia si vuole, che
tre soli 
--- page 461v---
 camini possa havere,
et non più; il Generale quando ne
discorre meco sopra le carte del Paese,
me ne mostra più de otto, et è ragionevole
di creder, che esso taccia il meglio-
re, overo quello, che pensa di pigliare.
Mi par però di vedere, che impossibile
fia impassar senza combatter, stando
l’armate nemiche nella postura sopra-
scritta; ma il Generale par, che poco
curi questo, et fa creder a tutti, che
noi saremo in campagna più forti del
nemico, il quale se non vuol
azardar tutto l’acquistato, deve più
tosto conservarsi, che combatter con chi
non ha niente a perder.

Quanto alle assistenze vicine, che possi
haver questa armata, non credo, che
possino esser altre, che quelle delli signori
Stati Generali, overo il marchiar di
conserva co ’l principe Christiano. Delle
assistenze più lontane non è ben sicuro il
parlarne adesso.

Intorno al 3° capo, il principe Christiano
col specioso nome del trattar l’armi per
la libertà d’Alemagna, ha tutti li suoi
pensieri intenti al riacquisto del regno
di Bohemia.

Li signori Stati Generali non lascieranno certo passar
avanti l’armata del generale Mansfelt
senza riceverne qualche loro profitto
sopra li suoi nemici.

Il Mansfelt al solito vario, et artificioso
nelle prettiche, et nelli discorsi, talvolta
dice, di voler esser in questo suo passa-
gio col principe d’Oranges; talvolta
dice, di voler esser col principe Christiano,
et alle volte dice, di voler esser solo,
sia come si volglia, è obligato all’
essecutione commessagli dalla lega.

La regina di Bohemia favorisse per quello,
che può le rissolutioni del principe
Christiano, il quale è tutto dedicato
fino al morire per servitio 
--- page 462r---
 di lei, ma
la impresa, è troppo alta, et contra un
nemico vittorioso. Li Boemi interessati,
il figliolo del conte della Torre in par-
ticolare, la persuadeno facile, et felice,
ne sarà loro difficile il pingerla tale
dentro il cuore d’un principe giovane,
coragioso, et tutto inclinato alli servitii
di quella Regina sua parente.

Il Mansfelt hor loda quell’impresa, hor
la porta del tutto impossibile, forse perché
sia vero, forse perché invidia, che altri
aspirino a quell’impresa, che egli sempre ha
desiderato di fare.

Il principe Christiano veramente è più forte di
gente, che non è il generale Tigli, ma ha-
verà mancamento de denari, et l’inimi-
co lo aspetterà in luoco forte, overo
che lo attacherà in luogo avantaggioso,
vorrebbe bene esser solo nell’impresa,
ma qualche lume di ragione, et la
necessità lo consigliano, a desiderar l’
unione col generale Mansfelt. Se
questo Principe marchierà solo, et a
parte con la sua armata, il Tigli,
et l’Anolt lo seguiterano, et così
il Mansfelt haverà a far solo col
Cordova, et forse anco col conte
Henrico di Bergh, se il presente Mansfelt
si gionterano insieme, il simile
farano Tigli, Anolt, et Cordova.

Vi sarebbe modo, et via di far qualche
gran colpo sopra li Spagnoli nei
Paesi Bassi, quando che il principe Christia-
no lasciati in parte li pensieri dell’Ale-
magna, di concerto venisse a passar il
Reno con Masfelt, et Olandesi, perché
ancorché Cordova, et Bergh si gion-
tassero insieme con lo Spinola, non sariano
tanto forti, che potessero a voi impedire
il camino, et il Tigli, o che non veniria
in soccorso de’ Spagnoli per non abbandonar
gli affari dell’Alemagna, o se vi venisse
non sarebbe forse a tempo. Qui
 
--- page 462v---
 sono
alcune difficoltà per adesso occulte;
ma se la Francia vi volesse dir
da dovero, et porvi mano, il negotio
saria più che sicuro.

Dall’altra parte se Mansfelt anderà
a giontarsi col principe Christiano, con
pensiero di marchiare, et far la
guerra per qualche mese in Alema-
gna, tutti due uniti insieme, non
è dubio, che Mansfelt haverà mi-
glior commodità di rinforzar la sua
armata con nuove genti, oltre che
tirerà a sé il reggimento di tre
mille fanti nuovamente levato dal
colonnello Lip vicino a Casel, et un altro
reggimento di due milla, che leva
nella Sassossina il duca di Sassen
Francesco Carlo; si potrà fare qualch[e]
mossa di novità, et turbare gli afc[…]
di casa d’Austria nell’Imperio, ma
se il Mansfelt venirà venirà* appresso
il principe Christiano, bisogna, che gli
porti 50 mila scudi, et che levi dalla sua
armate due principali officieri, che
sono odiatissimi al detto Principe, il che
facendo il Mansfelt, darà segno di
debolezza, et un giorno se ne potrebbe
pentir.

In questi giorni sua Eccellenza ha inviato lettere
all’Anolt con dirgli, che essendo egli
in servitio della lega, desidera
sapere, che ordine esso habbia dal
suo signore sopra il dargli il passo, over
impedirglielo, perché quando se gli
vogli impedire, sarà egli sforzato a
guadagnarselo con la forza. Sa bene
il nostro Generale, che il Tigli, et l’Anolt
per consenso di Baviera, et commissione
di Cesare, faranno quanto potrano per
impedirgli il passo, ma ha voluto
mandar questa ricerca all’Anolt;
acciò in ogni occasione
non nasca qualche pretesto di dire,
se Mansfelt havesse adimandato il
passo, l’haverebbe havuto.
 In questo mi disse sua Eccellenza che l’agente di
sua Maestà christianissima habbi a Vienna ricercata la volontà di Baviera
sopra di questo, et che habbi havuto in risposta, che in tal
compositione di neutralità sua Altezza intende che vi sia compreso 
--- page 463r---
 l’Elettor suo fratello, et tutti gl’altri compresi nella lega cattolica ma che
li Spagnoli ancora sono compresi nella detta lega.

Hieri poi il General Mansfelt hebbe una lettera di Brusseles dal duca
di Bornonvile per la quale lo prega a volergli rimandar quel tal capitan
Boneto, che gli fu doi mesi sono inviato, con le lettere della serenissima
Infanta. La lettera non contiene altro perché l’ho letta tutta. Ma
in questo proposito mi dice sua Eccellenza che non lo vuol rimandare fin
che non ha tutta l’armata insieme, et che poi la vuol far vedere
tutta in battaglia a questo tale, et poi rimandarlo.
Il re di Danimarca non può ottener quanto vorrebbe dalla città di
Embdem, et mostra di esser ingelosito delli andamenti del nostro
generale; ha per ciò inviate alcune truppe d’infanteria al conte
di Oldemburgh per guardar quei passaggi, et in particolar la contea
di Iever.
Ha fatte pratiche all’Haia per metter
il Mansfelt in rottura con quelli
stati, per poter poi a suo modo far li
fatti suoi in queste parti, ma il Mans-
felt va molto cauto, et serrato in questi
affari.

Hiersera arrivorono al porto di Gretzil altre 23 barche cariche
di soldatesca francese certo tutta bella gente, et li officiali sono
per il più soldati vecchi di Alemagna, et altre parti. Doverebbono
anco arrivar certe barche carche d’armi
perché fin adesso di tutti li francesi solamente mille sono armati.

Hieri l’altro sera capitorono lettere di Francia al Generale per le quali
viene avvisato, che il Conte stabile di quel Regno sia per in-
viargli ambasciatori, et per quel che sua Eccellenza mi disse in proposito di
matrimonio. Di più viene avvisato, che ’l principe di Conde
sia per venir in quest’armata con molti altri principali cavalieri
di quel Regno; il che se sarà vero sua Eccellenza haverà più da fare di quello, che si pensa.

Hiersera venne qui da Embdem il signor Scaffar deputato delli signori Stati
trattò alla lunga col Generale sopra li affari di questo Paese; ma
non so ancora le particolarità.
Sua Eccellenza desidera grandemente che ’l signor residente Suriano venga a
veder l’armata avanti che parti perché gliela farà vedere 
--- page 463v---
 tutta in battaglia se venirà doppo 15 giorni. Potrà bene il signor Soriano
venire, et senza pericolo perché li quartieri saranno in luoco sicuro
et ove si potrà venir con molta commodità, et havrà sempre un
convoi di 50 over 60 cavalieri.
Qui si ha avviso da più parti, che ’l general Tilly si avanzi ogni giorno
più dentro il paese del landtgrave Mauritio di Hassia. Staremo
a veder quel che in questo caso risolveranno i principi di Ale-
magna confederati, o parenti del detto Landtgrave et se gli da-
ranno quelli aiuti, che più volte hanno promesso. Il principe
Christiano farà la sua parte quando sia aiutato anco dalli altri.
Hoggi è arrivato qui certo capitan svizzero mandato espressamente con lettere
del landtgrave Mauritio di Hassia, sentiremo quello, ch’esso
porti, et poi ne darò parte a vostra Serenità.
Il signor Filargirio Zuffatti gentilhuomo vicentino venne qui meco dall’
Haya a presentar i suoi servitii a sua Eccellenza come anco per parte del
signor conte Galeazzo Gualdo figliolo del conte Nicola governator a Verona,
fu ben veduto da sua Eccellenza et se venirà il conte Galeazzo sarà posto
nel numero delli gentilhuomini, che assistono alla sua persona
et haverà anco qualche avantaggio di più per esser figliolo di
un cavaliere ch’è suddito, et in servitio della serenissima repubblica di Venetia.
Toccante il quarto, et ultimo capitolo dirò.
La lega tutta unita commette al Generale
che vadi a mettersi dentro la Borgogna
consequenza grande per far
una buona diversione, over per ridur
li Spagnoli alla restitutione della
Valtellina; ma il signor duca di Savoia
vi ha dentro altri fini, perché se l’
armata venirà dentro la Franca
Contea, et chi non vede, che quell’Al-
tezza vorrà far l’impresa di Geneva
et se quella gli succederà bene, vi verà
nove difficoltà, et nove turbe alli signori Ber-
nesi per le vecchie pretensioni di certo
Paese occupatogli molti anni sono. Queste
cose me le ha dette, chi le sa, et chi sa,
et conosce li pensieri di quell’Altezza
pare che li signori venetiani niente altro
pretendino, che il vigore della lega,
che la restitutione della

--- page 464r---
Valtellina, et
loro sicurezza in Italia; ma li signori francesi
con i buoni, over infelici successi, che quest’
anno haverà questa armata; alzerano, over
demeterano li loro pensieri, et protesti
grandi certo sono i dissegni, se
la fortuna gli sarà favorevole; et
questo Generale li fa maggiori, pur che
Dio voglia aiutarci.

La signoria di Venetia corrisponde con dena-
ri la Francia, con denari, et genti;
Savoia fin adesso, né con denari, né con genti,
solo con eficaci parole, et promesse; li Fran-
cesi sarano potenti per ogni rispetto nell’
armata, Savoia vi mantiene un huomo
solo, bastevole più che cento per far cami-
nar ben li suoi affari, perché questo è
huomo ben informato delli pensieri del
suo signore et ha ogni plenipotente autorità
di muovere, persuadere, terminare, sta-
bilire, scriver, et sottoscriver tutto
quello che trova bene, et ben indricciato
al profitto di sua Altezza è huomo honorato
et furbo, et eccelente ruffiano di simil
negotii, ne’ quali ha anco il suo proprio
profitto, et interesse.

La serenissima Repubblica trattiene in questa armata
un semplice huomo, senza alcuna autorità,
permissione, over licenza pur di una
minima parola; ma se in questa
campagna occorresse, che può ben esser,
di mutar pensieri, et deliberatione
et che la ragione della guerra ci ne-
cessitasse a questo il Generale, con li Fran-
cesi, et col Savoiardo delibererà ciò che
troverà buono, o di volontà di quelli, come
persone che hanno, et haveranno auten-
tiche instruttioni dai loro signori et in questo
caso non vi essendo persona alcuna per
la parte di Venetia, bisognerà che quella
si contenti di quello, che gli altri haverano
deliberato; non sarebbe dunque fuori di
proposito, che quella serenissima Repubblica mia
dasse prontamente qualche persona, che
havesse autorità d’intravenire in quelle
deliberationi, che pono occorrer, perché
per dir la verità può ben esser, che si
faccia qualche altra deliberatione di
viaggio, se piacerà alla maestà de Rio
di darci qualche buona fortuna sopra
l’inimico, li Francesi già dicono di voler
far il loro Re, re de’ Romani, il Generale per
la sua parte li promette ogni gran cosa.


--- page 464v---
Il capitan svizzero, ch’è venuto qui con lettere del landtgrave Mauritio d’Hassia mi
dice, che l’armata del principe Christiano è belle, et tutta di buona gente
sovra passa li 20 mila tra fanti, et cavalli et che l’armata di Tilly non arriva
ancora a 15 mila tra da piedi, et a cavallo. Vi è questa differenza di capi, di
ordini, et provisioni, delle quali cose l’armata di Tilly è superiore a quella
del principe Christiano.
Il Landtgrave non ha che 3 reggimenti d’infanteria, et cinque compagnie de
cavalli, che possono esser in tutto cinque mille fanti 500 cavalli oltre la
gente del Paese armata.
Il rivolo della Sassonia inferiore non ha più che 4 mila fanti, et adesso il principe
Christiano procura di haverli in suo servitio.
Il re di Danimarca non fa alcuna cosa, né
farà mai se non vi sarà il suo profito
o particolar interesse, più nel ruinar
quelli affari con le sue avaricie, et pra-
tiche.

L’elettor di Sassonia fa niente attende
a negociar per scrivere, et far le sue
bravate con li Brindesi.

Qualcheduno de’ nostri cavallieri ha intercette lettere, che ’l Tilly scriveva a
Cordova, et Anholt per le quali gli avvisava a dover star pronti per gion-
tarsi con lui quando ne fosse stato il tempo, et che esso gliene facesse
l’avviso. Dal che apertamente si vede, che Tilly pensa di attrapare, et
disfare il principe Christiano, et poi con tutte le forze unite venir ancora
contra di noi.
Quelli della Sassonia inferiore non hanno forze non hanno consiglio, né modi
di far altra deliberatione, et pure adesso bisogna, che si dichiarino o per
Tilly o per il principe Christiano, il quale corraggiosamente si è mosso per
far assistenza al landtgravio, et la sua armata non è più lontana,
che sei leghe da quella di Tilly. Dio gli dia buona fortuna.
Il nostro generale non manca d’avvisarlo a non impegnarsi troppo, mettersi
in qualche posto avantaggioso, fortificarsi bene, et attender, che ancor n[oi]
venimo con l’armata in campagna
che se pure il Dolbier venisse hormai con
li denari, sua Eccellenza faria prontamente
muover un grosso di 6 mila tra fanti,
et cavalli, et anderia a mettersi
in certo luoco, che impediria al Cor-
dova il passaggio, et unirsi con Tili.
ma non è tempo, né meno conviene
andar più avanti in questi partico-
lari, resto per ciò di vostra Serenità.

Di Pevsum li 26 giugno 1623

--- page 465r---


--- page 465v---
Al serenissimo principe di Venetia
colle seconde n° 521

