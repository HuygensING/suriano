
--- page 202r---


--- page 202v---


--- page 203r---


--- page 203v---


--- page 204r---
2da
n° 498 comincia 497
Serenissimo Principe
li principi dell’Alta Sassonia dovevano ridursi insie-
me doppo le feste di Pasqua a vecchio stile li doi
elettori Sassonia, et Brandemburgh li duchi di Pomerania
et altri principi di quel circolo con risolutione di
consultar sopra gl’affari, et libertà dell’Alemagna
et questo Re è sempre più assicurato, che ’l Duca sudetto
di Sassonia resti malissimo contento dell’Imperatore. Quello
però di che teme è che non sia il detto Principe in-
gannato da spetiose parole, da offerte dell’Imperatore
et da effetti di attirarlo al suo disegno per mancarli poi
nel più bello, et disunirlo dalli altri del partito, che
potrebbono concorrer con lui.
Molti principi sono come viene affermato, che
aspettano la morsa, ma non ardiscono mover
il piede temendo che potrebbe rinversarsegli sopra
nel qual stato sono particolarmente quelli della
Bassa Sassonia et par che gl’uni et gl’altri
stiano attendendo con una estrema curiosità
che passino agl’effetti le rissolutioni de’
collegati.

La lettera che ho detto a vostra Serenità havermi il Re fatta vedere
contiene in particolar l’intentione ch’è in Francia, che
Baviera resti Elettore, havendo per fine di dar equi-
librio in Alemagna alla grandezza di casa d’Austria
et far opposito all’auttorità, che Spagnuoli hanno
nell’Imperio. Questo particolare ha mortificata la
Maestà sua: tuttavia scuopro che non 
--- page 204v---
 dispera di haver anc’egli il suo intento quando si possi far
tanto di condur Sassonia ad abbracciar il suo partito.
D’indur a questo quel Principe si tenta ogni stradda
et si adopera ogni industria sendo quello il primo mobile
del proprio circolo alto, et del basso ancora.
Ho saputo, che ’l re di Danimarca havendo havuto per cor-
riero espresso le lettere dell’Imperatore con avviso del trans -
porto dell’elettorato in persona di Baviera ne restasse
disgustato; che non rispondesse a Cesare; ma solo or-
dinasse al suo secretario di dar una ricevuta della lettera
che più immediate ispedì lettere espresse a Sassonia
et a Brandemburgh eccittandoli a pensar bene alla libertà dell’
Alemagna, et che anch’egli mi haverebbe apportato tutto il bene, che havesse
potuto
 et scrisse il baron di Donà del paese di Holstein, che
quella Maestà lo haveva lasciato partir da lei assai
sodisfatto, et con ottima intentione, che ciò doveria
riferir al marchese di Brandemburgh a Berling
per dove si era incaminato, et forse si sarebbe trovato
lì nanti la congregatione della Dieta, che doveva farsi
a Fiiterboch nello stato di sua altezza di Sassonia, et tutta
la speranza migliore, che qui si ha è che quella Dieta
habbi ad haver corrispondenza con quella della
Bassa Sassonia.
Si spera anco qualche frutto agl’interessi di questa parte
contraria a casa d’Austria
dal sentirsi, che li nuovi vescovi
di Bamberga, et Herbipoli non voglino contribuir alla

--- page 205r---
Lega cattolica, sendo restati essausti li loro vescovati
indebitati di più di 3 milla millioni fatti dal morto Vescovo
et si parla anco, che Magonza licentiasse qualche truppe.
Intanto è venuto questi giorni passati avviso, che Tilly
si era ridotto con molte delle sue truppe nell’abbadia
di Eichsfeld per introdursi nelle terre del landtgrave
Mauritio d’Hassia, nelle quali dicono, che havesse
cominciato ad entrare; che Bransvich si era avanzato
con parte delle sue truppe a fine di divertir le imperiali.
Si sa bene, ch’esso landtgrave Mauritio ha scritto
al duca di Sassonia per soccorso in virtù dell’antica perpetua
alenaza o fraternità, che passa con le doi case.
Vuole Tilly haver Marburgh come essecutor della
sententia data dall’Imperatore nella corte aulica, levate
il processo dalla camera di Spira a favor del lant-
grave Lodovico di Darmenstat cugino del landtgrave
Mauritio fomento di nuovi disordini in questa
povera provincia dell’Alemagna. Viene però scritto
esser il ladtgrave Mauritio totalmente disposto alla
difesa.
Qui anco si vanno dando gl’ordini necessarii per
uscir in campagna; et andando al presente li tempi
asciuti si crede che non si tardarà molto l’uscita
intendendosi massime, che Spagnuoli habbino fatto drizzar
un ponte sopra la Schelda con disegno di passar
qualche genti in Fiandra, et altri aggiungono, che
ne metteranno un altro sopra la riviera del Rheno
presso Reimbergh.

--- page 205v---
Non si parla più del negotio della tregua; o almeno le voci
che ne correvano stanno quiete; ma sapendosi, che
deve venir qui al baron di Grusbech si sospetta, che sotto
pretesto dell’affare per il trafico della Mosa possi
haver qualche maneggio; ma l’esser egli in credito
di spagnolizato questo farà, che se le guardi molto alle
mani: con tutto ciò mi ha detto un signor di Frisia, che
questa voce di tregua ha fatti di pochi buoni effetti
nella provincia di Frisia, et nei paesi vicini alle frontiere.
È ritornata la Serclas da Brusseles non havendo potuto otte-
ner questi signori il figlio di Bernvelt, et l’altro suo cugino
in cambio del frate dominichino, et del iesuita et il domini-
chino al presente è in maggior pericolo che mai sia stato
tuttavia si pratica con stesse preghiere, et raccomandationi come
ha fatta la serenissima Infanta con sue lette al signor principe
d’Oranges.
Le navi designate all’impressa contra Spagnuoli sono finalmente
uscite dal porto sabbato passato benissimo ad ordine. Sono
sette grandi, doi di 400 lasti doi di 350, doi di 300
et una di doicento in circa. Tutte hanno dai 35 fino
ai 40 pezzi di artiglieria di bronzo; tre altre ne
sono con munitioni anc’esse armate con 15 pezzi
sono di cento, et più lasti l’una, et una pinazza.
Hanno sopra 600 soldati divisi in cinque compagnie
et il resto matelotti gl’uni, et gl’altri in numero
di 1600 et più. Li marinari sono presi a conditione
di servir anco in terra accorrendo, et li soldati di
servir accorrendo anco in mare. Sono provisti di
viveri per 30 mesi. Hanno li vasselli per loro savorna 
--- page 206r---
 pietre calcina, et cose simili et huomini atti per servirsi di
tai materiali; et dicono, che costano intorno un millio-
ne, et cinque in 600 milla fiorini; né altro si dice se non
che habbino diverse imprese per le mani, et che falirà una
si appiglieranno ad altra.
Vostra Serenità haverà già da altra parte inteso, che quel signor Cornelio
Pinacher, che fu mandato da questi signori in Algieri, et
Tunisi a trattar con quei corsari haveva ispedito il
suo affare con quelle genti accordando con loro haveva
ricuperati diversi schiavi di questa Natione. Egli ha
fatta qui un’ampla relatione nell’assemblea di
quello haveva veduto, et osservato, et sopratutto
le altre cose più essentiali ha fatto offerta a questi signori che se vogliono
riusciranno con 80 et anco 100 navi, che si
contenteranno che seguino il comando et
l’ordine, che il generale, o amiraglio de’ signori
Stati volessero inimicar con altri loro vasselli per
dar addosso al re di Spagna, et gettarsi nelle
sue spiagie per dannegiarla, affermano di voler
far questo con ogni sincerità, et prontezza, et
che li signori Stati commandassero quando volessero.

Tovandomi con uno di questi signori mi discorse sopra questi
particolari et mi disse se la serenissima Republica volesse anch’
ella conoscer, questo sarebbe non dei bei mezi
che potessimo 
--- page 206v---
 havere per dar del da fare al re
di Spagna. Io dissi che non sapevo che cosa si
potesse prometter da quelle genti, et che dell’
insistenze di vostra Serenità non sapevo quello, che dovessi
dire, parendo che la cosa in sé stessa nel fatto
porterebbe più difficoltà di quello, che nel
discorso può farne agevol la riuscita, che
sapevo, che altre volte vostra Serenità haveva stima[to]
bene che il farli inimici degl’inimici com-
muni sarebbe stato, che questa materia
degna di gran consideratione, et circonspettione, così rispose
con queste parole generali, sovenendomi di quello
che in tal proposito la Serenità vostra mi scrisse a’
primo febraro 1617, copia del capitolo delle lettere
sarà qui aggionto perché l’Eccellenze vostre lo possino
più prontamente vedere, et ordinar quel divan-
taggio, che trovasse buono. Spero d’haver copia
delli accordi fatti con detti corsari, se potrò
insinuarmi tanto con detto Pinacher li procurerò
per farli haver alla Serenità vostra.

Sono andato destamente tocando di quelle considerationi
che la Serenità vostra mi ha prudentemente
commesso nelle sue lettere de’ 6 del passato
per divertir instanze di denaro, et trovo assai
buona corrispondenza al desiderio di vostra Serenità
mostrandosi, et dicendosi qui da molti, che
ella fa assai, è vero che il bisogno, o più
tosto la 
--- page 207r---
 necessità non dà così facilmente
regola a tutti, che alcuni non desiderino di
haver di vantaggio.

et io continuerò a
governarmi col metodo prescritomi da lei.
Si sta con curiosità attendendo quello seguirà del matrimo-
nio di Spagna non si sapendo, che ancor sia stabilito
ma tutti tengono, che non possi esser di meno, et par-
ticolarmente il Re et la Regina mi hanno detto che lo tene-
vano per fatto et se il signor Ambasciator inglese con
chi feci entrar il discorso disse sopra la missione
improvisa del Principe, che sendo Spagnuoli ingelositi
dell’accordo seguito in Inghilterra tra le doi Compagnie
delle Indie Orientali pensando che ’l Re non attendesse
più al matrimonio haveva voluto fargli veder
il contrario con mandar detto Principe in Spagna
in più per assicurarsi delle tante promesse, et per
fuggir di esser ludibrio al mondo nell’esser quella
Maestà tirata senza effetti in continue trattationi.
Se questo sia stato il vero della mossa vostra Serenità l’haverà
havuta da più sicura parte. Questi accommodano l’animo a quello a che non veggono
rimedio.
A questo Re ho significato quanto vostra Serenità mi ordinò
nelle lettere sue de’ 6 del passato intorno al rica-
pito delle sue lettere per il principe Gabor, et per qual
miglior via potesse far ispeditione de’ soggetti; et haver
la corrispondenza di lettere. Ringratio vostra Serenità 
--- page 207v---
 con parole molto piene d’affetto, et della buona volontà di
lei verso li suoi interessi disse, che si prometterebbe sem-
pre tutto quel più, che poteva aspettar da qual si sia
principe più suo amico, et affettionato.
Ha egli ispedito con un gentilhuomo del principe di
Oranges un suo verso Sedam per condoler la morte
di Buglione. Et forse il gentilhuomo della Maestà sua
passerà in Lorena per quello, che ho potuto cavar
dal medesimo, che mi venne a vedere. Ma non ho
potuto cavare se vi anderà per negotio o per complimento.
Tre lettere della settimana passata n° 494 fin 496 saran -
no aggiunte replicate. Et io non accuso con queste
la ricevuta del mio pacchetto dei 14 aprile non mi essendo
pervenuto. A diversi mercanti in Amsterdam mancano
delle lettere può esser che venendo quelle anco le
mie capitino. Ho ricevuta dal mastro di poste di
Colonia una lettera in risposta della mia con che le diedi
avviso dello smarimento del mio pachetto dei 13 marzo
per haverne conto, egli si scusa non saperne nuova
alcuna, et che ’l Tassis di così li haveva scritto anco in
questo proposito tenterò pur di saper qualche cosa.
Dall’Haya di primo maggio 1623
di vostra Serenità
humilissimo, et devotissimo servitore
Christofforo Suriano

--- page 212r---


--- page 212v---


--- page 213r---


--- page 213v---
Al serenissimo principe di Venetia
n° 498 comincia
497


--- page 208r---
Copia di uno capitolo di lettere dell’eccellentissimo Senato de’ primo
febraro 1617 scritte al Suriano a Lagia in proposito de’ corsari
Alle lettere di quei signori nel proposito de’ corsari rispondemo
del modo che vedrai dalla copia, et in conformità doverai parl-
larnele. In questo negotio haveressimo caro di sapere maggior
particolari della qualità di questi corsari, delle discordie, et
interessi, se mai si ha trattato alcun concerto seco da quella
parte per assicurarsi dalle offese; che sperancia se ne potesse
havere, et come riuscibil fosse il procurarli con propria
sicurezza. Nemici de’ communi nemici che questo ci pare-
rebbe il vero reciproco servitio, ma tali concetti etc.

--- page 208v---


--- page 209r---


--- page 209v---


--- page 210r---


--- page 210v---


--- page 211r---


--- page 211v---
Nella seconda
n° 498
