
--- page 136r---


--- page 136v---


--- page 137r---


--- page 137v---


--- page 138r---


--- page 138v---


--- page 139r---


--- page 139v---


--- page 140r---


--- page 140v---


--- page 141r---


--- page 141v---


--- page 142r---
Prima
n° 490
Serenissimo Principe
nelle mie terze lettere della passata settimana diedi riverente conto
a vostra Serenità dell’haver ricevuto in quel punto, che havevo spedite
le doi altre, che vengono insieme replicate con le sudette le lettere
di lei de’ 24 del passato, et dissi, che haverei soddisfatto a’ suoi
commandamenti nell’esporre a questi signori l’assenso venuto di Spagna di metter le
piazze di Valtellina in mano del Papa, che
già per l’effetto ne haveva sua Santità deputa-
to il fratello duca di Fiano, et in qual ma-
niera che si era suspesa, et divertita una tal
rissolutione con aggionger l’intentione di vostra Serenità
particolarmente, diretta a divertir tutte le
negotiationi, et le ponderai che mirava ella
non tanto al commun servitio, che al proffitto
che queste Provincie dovevano ricever dalla
diversione, compresa dalla lega, ornando
la narratione con quei più vivi concetti, et
parole, che seppi sovenirmi perché restassero
l’Eccellenze loro impresse del fine della Serenità vostra
della buona volontà di lei di progredir all’
effetto della sua confederatione, et che tutto
segui in conformità di essa. Era piena
la tavola del Consiglio, et fui ascoltato con
attentione, et compresi anco dalle faccie
il gusto particolare, 
--- page 142v---
 et più dall’espressione, che uno
della medesima assemblea mi fece, et delle gratie,
che havevano a vostra Serenità della communicatione
confidente che lor faceva fare, et dell’
allegrezza, che mi affermò che sentivano
che come prudentemente si fosse operato in
Roma che la propositione apparente de’
Spagnoli non havesse havuto l’effetto, che si
persuadevano che gl’ordini che vostra Serenità haveva
commessi alla corte di Franza sarebbono
stati essequiti, et che del Christianissimo della serenissima Republica
et del signor duca di Savoia si promettevano
una tal corispondenza, et concorde volontà
che facilmente si haverebbe potuto far un
gran ben commune, et un particolar beneficio a
solievo della libertà de’ Grisoni, che solo
pareva all’Eccellenze loro non poco considerabili
e di meraviglia che ancora si sentisse
che si facessero levate a nome della lega
in generale, o cadauno a parte che ben intendevano
che li Spagnoli armavano, et facevano in
Ittalia molte provisioni, et che non era ben \ consigliato, che lo Spagnolo fosse armato
di tutta pezza, et che quelli, con 
--- page 143r---
 chi ha
a contrastare ancor non battessero il tamburo
che lo Spagnolo ha questo per sua massima
di non restituir mai se non per forza quello
che agrinfa, che nelle trattationi, et nel
negotio sendo disarmato, et armato, tanto meglio
fa li suoi fondamenti di stabilirsi in
possesso di quello si prende, che armato si
cuopre del pello del leone, e disarmato
di quello della volpe, che ingannava
tutti con pretensione di non si lasciar ingan-
nar da alcuno, che haveva già preso
questo possesso di riputatione, che li
principi quando vedono che Spagnoli fanno
la guerra altrove pensano che tanto basti
a divertirli il male, et il dissegno che essi
Spagnoli hanno di dominare, credendoli tanto
imbarazzati, che non sapino, o non possino
prendersi altrove, che intanto si haveva
l’essempio inanti gli’occhi che hor qua, hor
là vanno attaccandosi, et agrifandosi
con dissegno assoluto di non voler restituir
se maggior potenza non li costringe, che
speravano per tanto che et il re di Franza
et la serenissima republica di Venetia, et sua altezza di
Savoia haverebbono havuta quella prudente
previdenza, 
--- page 143v---
 che comple ne’ presenti tempi,
et quella urgenza delle cose per snidar li
Spagnoli fuori di quel sito nel qual covano
la rovina, et la perdita totale della
libertà de’ Grisoni, che questo Stato si
prometteva assai di questa diversione
che può derivar dalla sudetta colleganza
et speravano in Dio ch’ella haverebbe
havuto quel fine, che era desiderato, et
bramato da queste Provincie. Io repli-
cai, che potevano le Eccellenze loro promettersi
che dal canto della serenissima Republica si sarebbe
con studio atteso a quello, che concerne lo
effetto, et essecutione del trattato, et della lega
et tanto più, perché comprendevano bene
che era per riuscire di non poco servitio a
questi paesi, et perché mi parve, che mi
havesse quello, che parlò data assai
materia di aggionger alcuna cosa, dissi
in generale, come da me, che le Eccellenze loro cono-
scevano di longa mano, et più forse di
qual si sia principe quali fossero, et quan-
to artifficiosi li maneggi de’ Spagnoli, et
come sapevano ingannar ne’ trattati, che
anco le loro Eccellenze havevano gran ragione di
guardarsi da speciose proposte et da
plausibili concetti, che se le 
--- page 144r---
 fossero messi d’
inanzi, che infine non sarebbono come reti, che
ad ingannare; rispose il medesimo signore,
Spagnoli veramente sono fini, e vorressimo bene,
che tutti quelli, che sono li amici nostri li conosces-
sino, como noi li conoscemo, et si guarderemo
molto bene, sapiamo, che fanno correr delle
voci che in effetto non sono veri, et solo è vero
che siamo più che mai in guerra, et fornendo
con questo proposito mi licentiai.

Il doppo denisare fui dal signor principe d’Oranges
che nonostante l’esser in purga come ordina-
riamente fa in questa stagione non mi vensò
ch’io lo vedessi: anch’egli mostrò goder
dell’aviso, et disse soridendo S. Paulo vuol
metter in mani a S. Pietro la Valtellina
che sarebbe stato tutt’uno, che prudentemente
haverebbono fatto li collegati a divertir
li trattati, et le negotiationi, perché colli Spagnoli
non se ne può veder fine. Si compiaque di
sentir che vostra Serenità fosse così ben rissoluta, et
sperava, che anco gl’altri fosse stati del
medesimo senso particolarmente per quello, che
ne scriveva monsignor di Langarach, che
pareva esser il Re christianissimo totalmente
rissoluto a voler l’effetto della restitutione
della Valtellina, et del

--- page 144v---
Paese a’ Grisoni,
che questo lo stimava buon aviso, et
migliori effetti anco, se ne prometteva con
quanto gli havevo detto, che si vedeva
bene che Spagnoli volevano ingannar il
compagno, perché mentre vanno così discorrendo,
et tentando di mortifficar le altrui
rissolutioni essi col negotio da una parte, et
con l’armarsi dall’altra avanzano li loro
fini, et ritardano le altrui rissolutioni gloriandosi
anco di saper metter delle dissensioni, et seminar
concetti da rovinar le leghe, et divider li
colegati.

Poi entrò in altri discorsi sopra le cose correnti uno
di questi signori dell’assemblea dei Stati, che vidi
il giorno seguente alla mia espositione, mi
confermò il gusto che li signori Stati
havevano havuto di ciò, che era seguito
sin allhora, che il dubbio loro però era,
se la Franza fosse stata ferma come si scopri-
va costante, et ferma la serenissima Republica nel
concertato, poi vene a parlar di Mansfelt
et dell’impiego di lui, dicendo quanto
meglio, che quel denaro una buona parte
di esso, che hanno da spender li colegati
nel far mover le armi di Mansfelt fosse
impiegato nel fomen- 
--- page 145r---
 tar le armi de’ signori
Stati, che sono ordinate, et regolate, come
si sa, et quelle di Mansfelt piene di confusione
senza disciplina, et per consequente marchian-
do con disordine, non possono che partorire
gran inconveniente, perché troveranno mille
oppositioni, mille inconvenienti, hanno
riviere a passare, possono trovar li luochi
abandonati senza viveri, senza foraggio,
et cento altre incommodità, qui trovereb-
bono li confederati un corpo ben formato
retto da un generale di tanta sperienza, et le
nostre armi ben sostenute in mare, et
in terra darebono più da far da questa
parte allo Spagnolo, che altrove quelle di
Mansfelt.

Questo signore et degl’altri ancora parlano come
le viene detato dal loro bisogno, et dal loro
interesse, et portano ragioni plausibili per far
prevaler li concetti, con che vorrebbono indur
volentieri li principi alla loro assistenza
necessaria per il sostenimento di questa libertà,
et per divertir quello, a che potessero abandonarsi,
che aparentemente riuscirebbe di pregiudicio
al ben commune, et darebbe tanto maggior
fomento 
--- page 145v---
 ai fini de’ Spagnoli di invader altro-
ve, et forse per prima l’Ittalia, mentre hanno
tanta commodità, et così bel mezo di farlo
col seme, che in un medesimo tempo potessero
gettar di nuova discordia civile nella Franza
ma la prudenza di vostra Serenità prevalerà a questi
concetti, havendo ben matturato coi colegati
la condotta, et mossa di Mansfelt, al
cui proposito non lascierò però d’aggiongere,
ciò che questo ambasciator di Franza mi disse
della persona sua, et delle sue offerte,
che teneva per fermo, che li confederati
si sarebbono trovati in adietro della loro
opinione, ch’egli fosse per haver tante genti
insieme, come l’obligavano, che questo
credeva ben di certo che haverebbe promesso
assai, ma atteso poco, et concluse in discorsi
con me, che ben si comprendeva, che havereb-
be havuto difficoltà nel negotio, se cercava
di far levate in Franza, et in Scocia,
dicendo, et quando queste saranno ad’
ordine? Non lo so, et qui crollò il capo;
a dir la verità se non è unito a Bransv-
ich non so manc’io se al tempo, che si
offerisce di esser in Borgogna con le sue truppe
potrà egli haver tanto in piedi, che basti
a 
--- page 146r---
 sodisfar all’offerta, et promessa che ha
fatto. Dall’aggionta copia de’ capitoli
di due lettere del capitan Rota vedrà, che
sino a’ 5 del presente esso non si assicurava
che il conte di Mansfelt havesse che 9 mila fanti
et 4 mila cavalli, può esser, che manco li habbi
ben contati, contengono anco detti capitoli
altri particolari degni della notizia delle Eccellenze
vostre.

Nel communicar il trattato della lega tra vostra Serenità, Francia, et Savoia
osserverò quant’ella mi commanda se ben non credo, che haverò occasione per doi rispetti l’uno perché non scuopro, che
l’ambasciator francese francese* dichi altro per hora di quello
che precedentemente significai l’altro perché manco qui si
trovano ministri formati di altri principi, che delle
doi corone. Gratie etc.
Dall’Haya li 17 aprile 1623
di vostra Serenità
humilissimo, et devotissimo servitore
Christofforo Suriano

--- page 146v---


--- page 153r---


--- page 153v---
Al serenissimo principe di Venetia
prima
n° 490 fin 492


--- page 147r---
In lettere dell’Haya no 490
In lettere de’ cinque aprile da Leer 1623
del Rotta
Et per incominciar dalli affari di questo Paese le
dico, che ancora le cose cominciano alla disperatione:
perché Mansfelt vuol haver denari, et il Paese
non vuol dar cosa alcuna delli 160 mila scudi, che si è
accordato, se non è sicuro, che Mansfelt con la
sua armata vada fuori del Paese, et che non vi torni mai più: ma Mansfelt non può pro-
metter quello: perché qui deve aspettar la risposta
di Francia almeno per un mene; che però il
Paese, et li soldati fanno alla peggio.
Sua Eccellenza ha inviato il suo secretario all’Alberstat per
negotiare conforme alla promessa sopra li presenti
affari, et si dice, che esso Alberstat habbi senza
disordine le genti pronte.
Quelli di Endem fanno correr voce, che Danimarca
passi mala intelligenza con il Mansfelt; il che
è incerto, o per dir meglio falso.
Dicono di più, che Sassonia non vogli dar il passo
al Mansfelt; il che vien detto per disgusto, et sono
in tanto disordine, che non vogliono credere, che
il signor di Monteneau, et di Bos fossero
mandati espressamente da sua Maestà christianissima, et da sua
Altezza di Savoia 
--- page 147v---
 sua Eccellenza di Mansfelt ma dicevano, che era una
finta di Mansfelt et poi hanno visitato,
et presentato di buon vino il colonello Grè
perché credevano fosse ambasciator del re
della Gran Bretagna.
Quanto poi al particolare delle lettere di vostra Signoria il
Savoiardo mi disse doi particolari, che mi ero scorda-
to cioè, oltre li doi sesti della summa
concertata la republica di Venetia dava
ancora 25 mila scudi al duca di Savoia: di
più che la republica di Venetia era prima unita
con il duca di Savoia avanti che il re di
Franza fosse rissoluto.
Sua Eccellenza s’affatica in volermi persuader, che sarà
forte di 24 mila fanti et 5 mila cavalli ma fin
addesso non ha che 9 mila fanti et 4 mila cavalli.
Quanto alli affari dell’Alemagna il duca
di Sassonia sta in molto disordine et pericolo
non si fida né all’Alberstat, né al duca di
Baviera né all’Imperatore, né al Gabor, né
meno alli duchi di Beimar.
Se si aspetta poco buon di Franza non manco
ancora, che si parli diversamente per ogn’altro 
--- page 148r---
 interesse, con tutto ciò qui adesso si va più
dell’ordinario facendo preparamenti.
Se Alberstat farà quanto deve, et ha promesso
li fatti di Mansfelt passeranno bene, perché
molti in Alemagna sono pronti a venire con
cavalli, e pedoni.
Che Mansfelt non sia per cavarsi fuori d’Alemagna
non lo so, né lo posso giudicare, so ben questo
di certo, che per ogni buona ragione non
farà tutto il suo fondamento nella Franza,
mancando questo non è il dovere che si
perdi del tutto, se venirà dunque aviso,
che il conte di Mansfelt fa, et dice in
Alemagna bisogna creder che sia con buona
ragione.
Il gentilhuomo del duca di Savoia ha havuti
particolari negotii con sua Eccellenza bisogna veder quello
che là porti.
Quanto alli affari del gentilhuomo del re
di Franza sono stati purtroppo palesi

--- page 148v---
Capitolo di un’altra lettera del
Rota del medesimo dì de’ 5
aprile
Hoggi doppo haver scritto una mia vengo da
buona parte assicurato, che l’eletto re di
Sassonia si trattiene in buona amicizia con
Mansfelt, et con Alberstat di più si ha dispos-
to di far il suo dovere per la partita commu-
ne, se questo sarà vero vedo bene che
quel negotio passerà bene, perché Mansfelt, et
Alberstat, quando siano d’accordo faranno
il diavolo a 4 perché saranno forti più che
l’inimico; di più intendo, che sia arrivato
un gentilhuomo di Alberstat a sua Eccellenza per trattar
seco sopra li correnti affati, et che porti ordine
di quello desideri di fare per la partita buona
da che si può fermamente giudicare, che se il
re di Franza starà saldo l’Alemagna potrà
ancora rimediarsi in buona forma, è dunque
di necessità per queste cause, et per le già 
--- page 149r---
 scritte che sua Eccellenza con varie maniere, et pretesti
pensi agl’interessi dell’Alemagna, acciò
che gl’altri stiano in la santa credenza.

--- page 149v---


--- page 152r---


--- page 152v---


--- page 150r---
In lettere d’Haya n° 490


--- page 150v---


--- page 151r---


--- page 151v---
Nel n° 490 prima
