
--- page 414r---
2da
n° 517


--- page 414v---


--- page 415r---


--- page 415v---


--- page 416r---
2da
n° 517 comincia 516
Serenissimo Principe
alli capitoli della suspension d’armi contrattata
dal re della gran Bertagna con li ministri
della serenissima Infanta, ha il re di Bohemia
con il consiglio de’ suoi più intimi, et non si
deve dubitare con l’aviso particolare del signor
principe di Oranges, et di qualcheduno
de’ più intimi di sua Eccellenza fatta la risposta,
et le considerationi, che invio con queste, il Re si
compiacque di mandarle a communicar
prima a me, et poi al signor Bos col mezzo del
signor dottor Camerario, et ci lasciò la copia,
mostrando ben desiderio, che il Bos la facesse
capitar a sua altezza di Savoia, et io a
vostra Serenità, raccommandoci l’affare, perché
anco lo notificassimo alli signori ambasciatori in
Francia della Serenità vostra, et di sua Altezza.
Il signor Bos si è contentato, ch’io invii in
città la copia all’eccellentissimo Pefaro, come ho
fatto hieri, perché ne dii poi copia al signor
ambasciator di Savoia, all’eccellentissimo Valaresso a
Londra anco ne mando questa
sera una copia, et mi prometto, che
vostra Serenità troverà le ragioni altretanto
vive quanto necessarie. Quando il
Re ha fatta dar essa risposta al signor ambasciator
Carleton per inviarla al suo Re, essendogli
communicata mostrò esser 
--- page 416v---
 le ragioni
molto pregnanti, et proprie, et che
tutto era bene, ma disse, che dubitava,
che non fossero a tempo. Il Re mi disse
sabato tutto questo, ma mi soggiunse, che
sapeva ben, che ’l Ambasciatore non poteva parlar
altrimenti, ma che ’l senso era diverso
starà attendendo la Maestà sua qual
[ri]sposta verrà d’Inghilterra, intanto
oltre le prime commissioni per Francia, ne ha
ispedite d’altre con li medesimi capitoli
di risposta, et considerationi, et doverano
anco esser communicati alli medesimi
ambasciatori di vostra Serenità, et di sua altezza di Savoia.
Lettere venute di Alemagna prima ch’io partissi dell’Haya
portorono che havendo il duca elettore di Sassonia havute
lettere da Cesare con avviso, che doveva convocarsi
una Dieta a Francfort; haveva il Duca risposto
in voce, che prima di risponder con lettere desiderava
sapere in che maniera, et in che qualità dovesse, o volesse
concorrer Baviera quando con altri principi vi fosse
chiamato; parlando in modo, che si lasciò assai ben
intendere, che non voleva assentir che vi concorresse
come elettore. Questa dà ben qualche buona spera[nza]
al re di Bohemia; ma non tanto, come farebbe una
più viva risolutione. Spera in Gabor; ma ancor non
tiene avvisi certi, ne’ quali la Maestà sua li vorrebbe.
Io ricevei qui in Amsterdam domenica
quello, che la Serenità vostra si è compiacciuta
mandarmi delle offe- 
--- page 417r---
 rte et delle attioni
de’ Turchi per secondar le attioni del
detto Gabor, né mancarò di far al
ritorno mio all’Haia con esso re di
Bohemia l’ufficio, che mi commette nelle
lettere de’ 9 del presente.

È risentita qui dall’universale la confirmatione dell’arrivo
della flotta in Ispagna; ma all’incontro di gran con-
tento per quello che si scrive di Brabant a quei sudditi
ma più a quelli che commandano appresso l’Infanta
et dicesi anco che siano già stati rimessi 350 mila scudi
da contarsi in 6 mesi; et che verranno altre partite.
Intanto anco è risentito l’avviso da questa parte in
quanto si sapeva, che molti, et molti vasselli di
questi paesi stavano ai posti osservando il passaggio
di essa flotta per darli adosso. Non si perdono però questi
popoli d’animo; presuponendo anco che più grande
sia il rumore, di quello che sia in effetto la cosa stessa
et vi sono di quelli in questa piazza, che vogliono
ben affermar, che o questa è una finta, o la summa
non è di nove milliona, et quattrocento milla
scudi come si scrive; et se vi è qualche cosa
si nutriscono nel pensiero che ’l Re cattolico non
habbi a goderne molto come quello ch’era
interessato assai per l’anticipatione, che da’ mercanti
gli era stata fatta del denaro.
Si continua anco ad avvisare che ’l medesimo corriero che ha
portato l’avviso habbi anco portata l’auttorità
alla serenissima Infanta per la tregua, et alcuni considerano
che se l’uno è vero l’altro sia falso perché trovandosi

--- page 417v---
Spagnuoli con denari non cercaranno far la tregua, o se
pur la tenteranno non troveranno rincontro dalla
parte delle Provincie d’entrarne così facilmente in trattato
che prima non habbino conferito, et ricevuto l’avviso
de’ confederati, et particolarmente dalla Francia, massime
havendo fatta una dichiaratione aperta al Re il signor di
Langarach a nome dei signori Stati, che non faranno alcuna
cosa senza previa notitia, et consiglio della Maestà sua.
Di che non ho dubio sarà la Serenità vostra stata avvisata
dalla prudente diligenza dell’eccellentissimo signor ambasciator Pesaro.
Io al ritorno mio all’Haya intenderò quello che vi sia
di più in questo proposito per darne riverente conto
a vostra Serenità.
Godo con gran humiltà di doi cose, che veggo nelle lettere
ultime di quell’eccellentissimo Senato una della sodisfattione
che riceve l’Eccellenze vostre illustrissime del povero, et humile servitio
mio aiutato più dalla buona volontà, che da qualche
spirito, che non so veder in me; l’altra dell’
avviso, che mi fa persuader di rivenir ben presto in
questo Paese l’eccellentissimo Morosini. Et godrò doppiamente
della sua venuta perché vostra Serenità et l’Eccellenze vostre saranno meglio
et più fruttuosamente, et degnamente servite dalla prudenza
dell’Eccellenza sua. Et io sarò sollevato da questo lungo gravi[ssimo]
peso, et potrò colla buona gratia loro ripatriare
tutto ciò mi serve di consolatione, et l’effetto tanto più mi
consolerà.
Qui aggiunte mando le lettere replicate di hoggi otto n° 513
fin 515. Gratie etc.
D’Amsterdam li 27 giugno 1623
di vostra Serenità
humilissimo et devotissimo servitore
Christofforo Suriano

--- page 418r---


--- page 418v---


--- page 419r---


--- page 419v---
Al serenissimo principe di Venetia
2da
n° 517 comincia 516


--- page 420r---
In lettere dell’Haya numero 517
Estrato degli articoli della suspensione, et
depositione d’armi, delli quali il re di Bohemia
desidera haverne chiarezza.
Il poter, dato dall’Imperatore alla serenissima Infanta per
trattar d’una suspension d’armi, et preparar
il camino ad un accomodamento, sendo di vecchis-
sima data, cioè de’ 4 di giugno 1622 come
si vede per la commissione delli ambasciatori della
ditta Infanta, et essendosi gli affari doppo
il detto tempo cambiati, in luoco di una suspen-
sione, in una persecutione, ancor più grande.
La città di Heidelbergh assediata, battuta,
sachiggiata, privata della libertà, della sua
religione; il resto del Palatinato occupato, rui-
nato, con infinità de eccessi concessioni,
confiscationi, et alienationi fatte di molti
beni, et possessioni, (et questo con violatione
della protettione reale, nella quale sua maestà
della Gran Bertagna haveva presi, et ricevuti
li detti paesi) più l’elettorato transferito alla
casa di Baviera, con dichiaratione dell’Imperatore
di non volerne far restitutione: il re di
Bohemia desidera sapere se sua Maestà imperiale
persiste ancora in questa sua ressolutione, et
dichiaratione, overo se ella intende di accon-
sentir di nuovo il detto potere, et una suspen-
sion d’armi, per trattar di una pace, et della
restitutione delle provencie, et dignità
elettorali.
Per li detti articoli è portato, che doppo che
la suspensione d’armi haverà comin-
ciato tutte le cose sarano lasciate, come
elle si troverano; hora si continua ad alienare 
--- page 420v---
 confiscare; dare, et transferire li beni, terre,
et possessioni delli doi palatinati, et degli
habitanti, officiali, et sudditi, si bandisce la
religione per introdur il papismo, si caricano
li sudditi di diverse contributioni insoporta-
bili, in somma vengono essercitati tutte sorti
di persecutioni, et per tanto è necessario di
saper quando la detta suspensione d’armi
prenderà il suo cominciamento et se avanti
quel giorno non sarano revocate le dette
confiscationi, alienationi, et contributioni,
mettendo fine alle dette persecutioni, o bene
se s’intende, che il re di Bohemia le
ratifichi, et approbi con la sua signatura;
questa chiarezza è necessariissima, perché
se damo inanti, allhora che la tregua
comincierà, le cose devono restar nel
Palatinato, nello stato, nel quale si tro-
verano, bisogna sapere in qual stato
si voglia, o non mettere.
Il drito delle tregue fra tutte le nationi
del mondo, ricerca una promessa reciproca
dalle doi parti; la question è sopra il
primo articolo, se la parte contraria inten-
de di suspender, et deponer le sue
armi, poiché da questa parte sono elle
di già deposte longo tempo fa, et che non
se ne ha più in mano.
Viene anco adimandato sopra il secondo
articolo, che prohibisse le invasioni, et
prese di corpi, et beni; se il re di Bohe-
mia, li suoi figlioli, ministri, et sudditi sa-
rano assicurati dentro l’Imperio, durante 
--- page 421r---
 il tempo della tregua, se potrano andar,
et venir senza pericolo, per attender ai loro
affari, et se sarà permesso ai detti ministri,
et sudditi di goder per tutto dei loro beni,
senza impedimento.
Desidera parimente il re di Bohemia di
saper ben specialmente sopra il detto 2do
articolo, chi sono li associati de’ quali si
parla, poiché nel trattato di Ulma, il
duca di Baviera non volse, che il già
arciduca Alberto, et li paesi della Bassa
Borgogna fossero compresi, affermando quelli
non esser membri della Liga, ancorché
ben tosto doppo si siano giunti tutti insieme
per invader, et occupar il Palatinato, in
pregiuditio del detto trattato, et di tal maniera
sotto la parola d’associati si potrebono
all’avenire rincontrar dei mali intendi-
menti; perché oltre quello, che da questa
parte si stima, che la parte contraria intende
principalmente li detti paesi di Borgogna, che
sono in guerra con li stati delle Provincie
Unite, sarebbe facile di nominar associato
qualunque si vorebbe.
È detto su la fine del medesimo secondo arti-
colo, che non si faranno alcune levate
per giontarle entro li palatinati, et pare
che si voglia presupporre, che ancorché
non si gentino di nuove genti da guerra
nelli palatinati, sarà nondimeno lecito
alla parte aversa di farvi rientrar, allog-
giar, et star quando le parerà buono le
sue vecchie truppe, senza deffinitione, il che 
--- page 421v---
 sarebbe per finir la ruina dei paesi, et che
gli habitanti, per questo il re di Bohemia,
ne dimanda dichiaratione.
L’articolo terzo obliga sua maestà della Gran Ber-
tagna, et suo genero di non entrar in alcuna lega, o confederatione in pregiuditio di
questo trattato, anzi di non acconsentirle,
et parimente quelli che prometterano, o
farano qualche invasione, o atto di hostilità
dentro l’Imperio, o quelle delli associati,
dichiarandoli per inimici dell’Imperio, et
delli detti associati, tutti li quali termini sono
sì generali, et di tal importanza, che richie-
dono più di lume; perché il re di Bohe-
mia non havendo alcune forze in piedi
non può far invasione, ma anco non può egli
risponder delle attioni di altri re, elettori
de’ principi, et stati, che vorebbono servirsi
dell’armi loro per loro interesse, publico o par-
ticolare, poiché non hanno che comandarli,
et di dichiarirli del Imperio; questo sarebbe
tirarsi adosso il loro odio, et hostilità.
Quanto alla rinonciatione delle alleanze,
il re di Bohemia dimanda chiarezza, se si
intende dall’altra parte di obligarsi recipro-
camente, o no.
La deputatione di ambasciatori o commissari, che in
virtù dell’articolo quinto, doverano esser
ordinati dalla parte di sua Maestà imperiale per
arender el trattato general di pace, del quale
si è parlato diverse volte nei detti articoli,
ricerca una esplicatione, tanto più chiara,
et speciale, poiché sua Maestà imperiale ha di già 
--- page 422r---
 dichiarato non voler prometter al re di Bohemia
di reentrare nel suo elettorato, et che doppo
ella lo ha già transferito alla casa di Ba-
viera, là dove al contrario sua maestà della Gran
Bertagna, et il re di Bohemia intendono
per il detto trattato generale di pace, et accommo-
damento finale la intiera restitutione delli
suoi detti paesi, et dignità, senza la quale
restitutione sarebbe questo, un trattatar
invano, con essi, di una pace generale
et accommodamento et per consequente frustrar
le loro speranze; così è anco bisogno di
saper sicuramente se il duca di Baviera vuol
acconsentir in questo detto trattato gene-
rale, et di restitutione intiera del Pala-
tinato, et delle dignità elettorali, venne l’affare
lo ricerca, ma in caso inopinato, che l’Imperatore
lo volesse chiamar a qualche conferenza di
trattato in qualità di elettore, il re di Bohe-
mia non potrà, et non vorrà acconsentire
in tal trattato sì pregiudiciale a lui et alla
libertà dell’Imperio.
Finalmente il re di Bohemia dimanda dichia-
ratione dalla parte contraria, se l’omissio-
ne fatta in questo trattato delli suoi titoli,
et qualità, et la sottoscrittione del suo solo
nome gli apporterano pregiuditio nelli
suoi driti, o non. Et per tanto sua maestà della
Gran Bertagna è humilissimamente suppli-
cata di tenir la buona mano, affine ché per
il mio mezzo il Re suo genero possi haver una 
--- page 422v---
 particolar dichiaratione, et rissolutione
della detta parte contraria sopra tutti, et
cadauno delli punti sudetti, affine di
tanto meglio facilitar il camino ad una
sicura pace, et la mia intiera rissolutione,
et evitar tutti gli errori, dubii, o sinistre
interpretationi, che potrebbono mettervi
ostacolo, nel che la detta Maestà augumenterà
molto le obligationi di esso, a che egli pro-
curerà di ben corrisponder con li suoi huma[ni]
servitii. Fatto nell’Haia li 20 giugno 1623.

--- page 423r---


--- page 423v---


--- page 424r---
In lettere del secretario Surian da Amsterdam delli 27 giugno 1623
in n° 517


--- page 424v---


--- page 425r---


--- page 425v---


--- page 426r---


--- page 426v---
Nella 2da n° 517
