
--- page 027r---
n° 480


--- page 027v---


--- page 028r---


--- page 028v---


--- page 029r---


--- page 029v---


--- page 030r---


--- page 030v---


--- page 031r---
Prima
n° 480 fin 481
Serenissimo Principe
subito ricevute le lettere di vostra Serenità de’ 24 del passato procurai di veder questo signor ambasciator di
Francia per conferirgli la commissione, che havevo,
et intender da lui se della conclusione della lega
tra sua maestà christianissima la serenissima Republica et il signor duca di Savoia haveva
havuto ordine di farne communicatione agli signori Stati come anco
dell’impiego che si disegnava far d’essa
persona del signor conte di Mansfelt, mi disse che
non haveva havuto tal commissione, ma solo
di communicar col signor principe di Oranges
come haveva fatto, et lo stesso anco col
principe Enrico, parendo che tanto bastasse
aggiongendomi è vero che per occasione
che erano stati qualcheduni dei signori Stati per altro
a lui, li haveva in passando detta l’intentione
de’ confederati; et che consigliava, che io facessi anco
lo stesso dicendomi in oltre, che se li fosse venuto altra
commissione dalla corte, che non lo credeva, non haverebbe
mancato di communicarmela presi però il tempo, et la
commodità di trovarmi con il serenissimo principe Mauritio, et gli
esposi il seguito, et l’intentione insieme de’ collegati
di valersi del conte di Mansfelt, facendoli con l’iscusa,
et causa della dilatione tutte quelle considerationi
che mi vengono detate da vostra Serenità del beneficio, et
sollievo, che 
--- page 031v---
 venirebbono a ricever queste Provincie
dall’effetto di detta colleganza, non lasciando a
dietro nel caso del ragionamento quella, che stimai
proprio per cavar anco l’intentione di detto signor Principe,
come mostrò sua Eccellenza di aggradir con parole di molto
rispetto verso vostra Serenità, la confidenza, ch’ella usava
con lui; così mostrò anco, come in effetto haverà
ella inteso da doi precedenti dispacci esser molto
ben informata et del fatto, et dell’intentione de’
collegati: mi disse però il pensiero è buono, et degno
di quei principi: ma tutto sta nell’assecutione, perché
non so veder per ove passarà, che non sia attacato,
impedito, et disfatto; se si fa fondamento nella
forza dell’armi di lui, bisognerà ben che sia
forte: perché gli inimici sono forti forse più di quello, ch’egli possi esser; continuò il fidarsi
che il duca di Baviera, come mi han detto li
doi gentilhuomini non farebbe ostacolo al suo
passaggio, questo non è credibile, stanti le cose, che
corrono, et per l’odio mortale, che si porta dal medesimo
duca di Baviera al Conte; può esser, che habbi
promesso qualche cosa alla corte di Francia, che
non impedirà il passaggio: ma si possono all’incontro
da chi vuol far male trovar mille, e mille pretesti
che saranno plausibili. Li soli paesani uniti sono
bastevoli ad impedir, che non passi, 
--- page 032r---
 et questi saranno
spinti da’ Spagnuoli, et da Austriaci con la sponda,
et impiego insieme delle loro armi. Confesso
disse, che se il conte di Mansfelt potesse metter
in effetto l’intentione de’ collegati questo Paese
riceverebbe sollievo: ma in fine non sarebbe di
più, che di un qualche numero di genti nemiche,
et si leverebbono di qua: ma seguiterebono esso
Mansfelt con la sicurezza o di batterlo, o di ri-
dursi a raforzar l’altre armi nemiche in Italia.
Lascio adunque considerar alla prudenza della serenissima Republica, che profitto ne tirerebbe dalli signori
Stati, et credo che anco sua Serenità considererà, che
meglio sia tener la guerra lontana in casa d’altri,
che haverla vicina alla sua; per questo li signori
Stati diedero aiuto li anni passati in Boemia
in Palatinato, et altrove, et se anco fosse a dargli-
ene gliene darebbono per fomentar una guerra
lontana. Io parlo disse sinceramente, et dico quello,
che sento: perché prevego, che malamente potrà Mans-
felt o passare, o fidarsi di chi si sia; onde né li
collegati sarebbono serviti, né li signori Stati ha-
verebbono in tutto il sollievo, che si presupone.
Aggiunse poi 
--- page 032v---
 bisogna ch’io ve la dia prontamente
non so manco come la soldatesca di Mansfelt
sta per caminare; si sa ch’egli di tre paghe, che
hanno dati li signori Stati non ne ha dato che una,
delle altre doi par che li soldati ne voglino ragione;
so che il duca di Bransvich haveva scritto a Man-
sfelt per haver per le sue truppe, et parmi sentir,
che Mansfelt era in pena; so bene che le spese
ch’egli fa sono grandi tanto in mandar qua, et
là frequenti Rapa, o gentilhuomini, che in provi-
sioni d’armi, et levate; et a questo vi si aggion-
ge le spese particolari della casa, et della tavola.
Et mi addimandò quanto li collegati li haverebbono
dato, per mese; dissi cinquanta mille scudi, et ella
replicò, questa sarebbe una buona summa, et po-
trebbe ben contentarsi: perché haverebbe fondo
sicuro: ma bisogna veder se potranno li gentil-
huomini, che sono andati ad acordar in maniera, che
li soldati si muovino, et che non pretendino prima
sodisfattione per quello dicono andar creditori delli
doi mesi:perché del tempo avanti dicono, che non
havendo tirato denari, non ne dimandino: ma
ben vogliono haver quello, che di ragione loro viene
essendo stato esborsato dalli signori Stati, et se si
muovono così dubito, che 
--- page 033r---
 caminino senza disciplina,
et per consequenza con disordine; che sarà il
peggio, et la rovina totale. In fine havendo io
detto a sua Eccellenza, per tirar il suo senso, ben, che parerebbe
a vostra Eccellenza che si havesse a fare perché li collegati
tirassero profitto da questo impiego. Alla verità;
rispose; io non saprei dir meglio, se non che
Mansfelt profitterebbe più sicuramente stando
da questa parte, che passando avanti: perché può
far del danno assai all’inimico; et coll’assistenza
de’ confederati far una gran diversione alle sue
armi, facendo, chosì getti in questi luochi vicini,
et intendendosi bene con noi, potressimo meglio, et
più commodamente dar del travaglio a Spagnuoli. Et
ripigliò: confesso però anco, che, se potesse passar in
Borgogna, sarebbe un gran bene, et un gran vantaggio:
ma sinceramente non vi veggo il mezo, né la via
del farlo; li passi sono troppo stretti; ha da passar
riviere; ha da toccar luochi di sospetto, et che tutti
hanno in horrore il nome di Mansfelt, et della sua
soldatesca. Tutte queste cose andò dicendo concisamente;
et secondo, che proponevo, o le opponevo. Ma ho stimato
più proprio distintamente rappresentar alla

--- page 033v---
Serenità vostra il
discorso dell’Eccellenza sua, acciò ella tano meglio possi
formarne il suo prudentissimo giudicio; cavando in
sostanza quello, che altre volte ho riverentemente scritto
che sua Eccellenza non sente, che il conte di Mansfelt si
muovi da questi contorni: stimando che
sia per riuscire et più profittevole et più di riputatione
et servitio a’ collegati che si fermi, che che se ne
eschi. Questi stessi, o simil concetti mi disse il
signor ambasciator di Francia prima ch’io mi trovassi col signor Principe,
haver tirati dall’ Eccellenza sua; et aggiunse esso Ambasciatore,
che non si poteva negar, che non fossero li discorsi
di lei fondati in una vera apparenza; né certo
disse, saprei in molte cose addur il contrario: ma
essendo la volontà di sua Maestà christianissima et de’ collegati
quale mi è stata scritta, et dichiarita anco dalli
due gentilhuomini, bisogna aspettar quello che
haveranno tirato dal conte di Mansfelt, et l’opinione
di lui, che, come interessato, volendo fedelemente
portarsi, come si deve presupponer, conoscerà
se debba o no esporsi al viaggio, et a lui tocca
il pensar bene, perché non restino li nostri Principi
delusi della sua condotta; 
--- page 034r---
 et l’intraprenderla
senza fondamento sarebbe la riuscita un metter
a scacco la riputatione, et l’utile, che si spera
traher da questa risolutione. Nonostante questo
l’Ambasciatore, che continua in questo dubbio del sicuro
passaggio di Mansfelt, et che stimerebbe meglio,
che il Conte in queste parti facesse un buon sforzo,
et dasse da travagliar egli da una parte, et li
signori Stati dall’altra a Spagnuoli; non fidandosi manco
che ’l denaro de’ confederati habbi ad esser distribuito
con buon termine, et in quella maniera, che si
ricercherebbe; tuttavia applaude alla volontà di
quelli, da chi viene il commandamento. Tra pochi
giorni non credendo, che si tarderà più di questa
settimana, haveremo qualche cosa del negotiato
di Montereau, et Bos con Mansfelt; che ha inviato
que’ gentilhuomo espresso per saper qualche cosa della
venuta di detti gentilhuomini, mentre impatiente
li attendeva, et non vedendo, che comparissero,
dubitava di qualche cambiamento; et questo suo
dubbio me l’ha dichiarito assai chiaro in una lettera,
che con 
--- page 034v---
 tal occasione mi ha scritto, per saperne
qualche cosa della venuta delli detti due signori. Gratie etc.

Dall’Haya li 20 marzo 1623
della Serenità vostra
humilissimo, et devotissimo servitore
Christofforo Suriano

--- page 035r---


--- page 035v---
Al serenissimo principe di Venetia
prima
n° 480 fin 481

