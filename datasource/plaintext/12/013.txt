
--- page 126r---
2da
n° 488 comincia 487
Serenissimo Principe
il Dulbier mercante ha parlato al Re, et particolarmente al signor principe
d’Oranges sopra certa lettera, che Mansfelt ha scritto all’Eccellenza sua
nella quale lo prega ad interporsi con il giovane duca di Bransvich, affine
che si torni a congionger con lui se non
in corpo almeno in termine tale, che per
il servitio commune ogni uno operi di
concerto contra l’inimico; l’ufficio è stato
fatto dal signor Principe con lettere ma quello, che
sia per produrre è incerto per esser la
vivezza di quel giovane Principe guidata
da un consiglio di genti, le quali più tosto
secondano, che gli rapresentino o
l’honesto al particolare di lui, o il proffit-
tevole al publico servitio, può esser, che
la necessità lo farà far quello, che la
ragione ricercherebbe.

Finiranno all’ultimo del presente, o principio del venturo li tre
mesi che ’l detto duca vescovo d’Alberstat si è impegnato,
et obligato al servitio del fratello. Si crede che la madre,
et il medesimo fratello tenteranno trattenerlo di vantaggio,
tenendosi per fermo, che artificiosamente vedendolo in necessità
sia stato alletato, et condotto a venir a nutrirsi in quello
Stato per poter haver campo sendo appresso di loro per-
suaderlo con vive ragioni a staccarsi da questa parte.
Questo punto è principale, che ’l fratello non ha figlioli
et che per consequente di esso Alberstat deve esser il ducato
di Bransvich, et se ben il corraggio, et l’aversione, che
ha mostrato contra casa d’Austria non fa persuader, che
sia per detornar pensiero: tuttavia talhora l’interesse
val più che altro oggetto, che l’huomo si propone, et
si accommodano l’attioni agl’accidenti. Già in Brusseles 
--- page 126v---
 si publica, ch’egli si sia accommodato coll’Imperatore, o almeno lo
vorrebbono a fine di assicurarsi di quel Principe. Et parmi
intender che uno dei figlioli della casa di Lunemburgh, ch’è
della medesima di Bransvich sia per passar a Brusseles, et
che il fine miri a dar martello ad esso Principe; ma
divertendo egli, et non facendo caso delle coperte persuasioni
et concetti d’Austriaci, che cercano guadagnarlo haver
pretesto di dichiarirlo decaduto dal Governo, et investirne
detto di Lunemburgh. Se haverà fondamento il pensiero non
può durar lungo tempo a cavarsene il netto.
Del re di Danimarca si sa, che da Holsteim sia passato a
Copen Haghem sua residenza senza sapersi, che persuasioni
habbi lasciate in quei principi, et città della Bassa Sassonia
non essendosi ancor certi, che si siano separati; intanto ven-
gono interdette non solo le levate al conte di Mansfelt da
alcuni di quel circolo; ma anco con publico proclama
il passo resta precluso a genti, che d’altrove possono
venir a fila, quelle però, che passano per l’armata
et nei quartieri, ove sono alloggiate le truppe di
Bransvich non incontrano tante difficoltà.
Del duca di Sassonia ancor le cose stanno per li avvisi, che qui
si hanno nei primi termini irresoluti, non sapendosi ove tornerà
il capo; non ostante che si sappi havergli l’Imperator risposto
assai chiaramente ad una lettera con che con gratiosa instanza
procurava, che l’Imperator si risolvesse a dar sodisfattione
a quelli della religione luterana, con far che particolarmente si
aprissero le chiese luterane in Praga; dicendo sua Maestà cesarea
a questo punto, che né per conscienza, né per ragion di
stato poteva intender a questa instanza, et che lo pregava
che più non li scrivesse di simil materia, et che sapeva nel
resto come doveva governarsi in quel regno di Bohemia 
--- page 129r---
 suo bene hereditario. Vostra Serenità haverà dal proprio luoco più
certi particolari di questo negotio.
Sta per tanto ancor in sospeso il detto Principe, et con lui Bran-
demburgh; l’ambasciata del quale espressa a Mansfelt non
è stata per altro, che per raccommandargli il suo Paese, quando
dovesse passar per esso.
Questa neutralità di detti principi et principalmente di quelli della
Bassa Sassonia è considerata più di danno al publico servi-
tio, che altrimenti et a questo proposito viene portato l’esempio
della lega di Ulma, che in quella Dieta
si trattò più della diffesa, che della
offesa, et di star neutrali: onde se ne
videro poi effetti dannosissimi, et che
questo doverebbe anco far aprir gli occhi
a quelli del detto circolo basso sassonico, et
ad altri.

Di trattatione di tregua de’ Spagnoli con questi
paesi si continua pur a dire che il baron
di Pieterson signor di Meroda si trovi ancor
a Bruselles con qualche negotio in questo
proposito: ma uno che ha scritto qui ad amico
mio, et è parente del medesimo signore mostra nelle
lettere non parergli apparenza, che questo
negotio habbi fondamento, o sussistenza, et
che il più sia nelle voci popolari, et nel
desiderio, che segue, desiderando per natura
il popolo la quiete, et esser sollevato dalli
aggravii della guerra, tuttavia aggionge,
che sendosi dato prima ordine di riempir
le compagnie, che sono al servitio de’
Spagnoli. Questo sia poi stato rivocato, et
diferito fino al principio del mese ven-
turo; argomento, 
--- page 129v---
 che vi possi esser qualche
speranza; ma non l’afferma.

Intanto, che la dama Serclas della
quale scrissi riverentemente sarano doi anni
presto, et continuai di tempo in tempo,
che si maneggiava in questo negotio è ritor-
nata qui venerdì passato, et io ho inteso,
che voleva haver audienza dal signor principe,
Mauritio, che fino hieri non l’havea ad-
messa, ma si crede, et mi vien affer-
mato, che non porti, che delle medesime
propositioni in conformità di quanto ho significato col penultimo dispaccio esser-
mi stato conferito dal signor principe d’Oranges,
che tiene, et li suoi più confidenti sono
del medesimo senso, che la mira de’ Spagnoli
tendi al portar il tempo inanzi,
o veder, se sia possibile ridur questi signori
in trattatione, mentre si trovano essi Spagnoli
senza danari, et sono avisati, che
queste Provincie sono in mancamento et
simil promulgationi di tregua, conducono,
come bene si comprende qualcheduna
delle Provincie a non render così pronti
li esborsi, et le impositioni, che si
cercano tirar dalle città, ma quello,
che potrà dar vigore a quelli, che
sostentano il non doversi dar d’orecchio
alle propositioni de’ Spagnoli sarà la pron-
tezza all’effettto dell’esborso del danaro,
che la Francia ha dato intentione,
che sia per farsi per la metà di questo mese,
il che si aspetta con gran desiderio.

La sudetta dama si cuopre col
pretesto di haver ordine di raccommandar a sua Eccellenza la persona di quel padre 
--- page 130r---
 dominicano, che la passata avvisai colla mia solita riverenza
trovarsi in queste carceri per haver parlato con il signor baron
di Kessel governator di Husdem, che perfetionasse il trattato a nome
suo con l’Infanta per darle nelle mani la detta piazza. Quello
che ha trattato si trova prigione in Brusseles fatto carcerar
da sua Altezza doppo l’avviso della ritentione del padre
è un naturale della casa di Horn, che altre volte ha
servito per gentilhuomo sotto la compagnia del medesimo signor
baron di Kessel, che ne fu cacciato per suoi mali portamenti
et questo poi ha trattato a Brusseles mostrando lettere
di esso Barone (dicono finte) perché sendo ricercato doppo
la sua prigionia ove erano ha detto haverle abbruccia-
te, che fa argomentar anco ai medesimi Spagnoli che detto di
Horn habbi falsamente trattato, tuttavia viene riferto,
che dica, che morirà sopra questo di esser stato mandato
instrutto dal medesimo di Kessel. Si era cominciato a dar
ordine per far il processo al detto padre, ma sendo
stato fatto ufficio perché si soprasedi, et particolarmente con sua Eccellenza
ella ha mandato ai giudici, che portino un poco il tempo
innanti. Può esser che il colpo caderà sopra li doi il
figliolo minore del già Bernvelt, et il cugino suo, che si
trovano ancor a Goch, per haver l’Infanta questo padre
che si pretende inocentemente condotto in questo negotio ad instanza
della medesima Altezza; et un iesuita, che qualche mese
fa si trova prigione a Tergau. Non vi è certezza; ma ho saputo, che qui si passerà con gran moderatione.
Si è data la mostra a quelle navi, che devono uscir in
mare a tentar fortuna sia dove si voglia, che la
possino trovare a pregiudicio del re di Spagna.
Può esser, che queste haveranno scorta, o saranno
seguitate da qualche mercantili. La pena in che si sono 
--- page 130v---
 trovati li signori Stati fu di haver tanto denaro pronto per dar
le paghe alli marinari, et ai soldati, et col primo vento
uscirano dal porto di Gure per pigliar il camino dise-
gnato. Sono 13 al presente le navi comprese quattro con
viveri, et amunitioni; et tutte ben armate.
Quelli della Compagnia dell’Indie Orientali hanno ottenuto nuova
proroga di cinquant’anni per la continuatione di quel viaggio
a che alcuni dei compartecipi fatto un gran ammasso insieme
tentorono opporsi volendo che prima precedesse il conto
dell’aministratione delli 24 anni passati. Sono restati
fermi, et saldi hanno scritte et stampate lettere, et libretti
con mille attacchi contra li aministratori della Compagnia
li quali sopportati dalla generalità del Governo, et da sua
Eccellenza finalmente si è concluso di procurar qualche sodisfattione
agl’interessati compartecipi, ch’è stata, che si farà render
il conto a suo tempo, et si darà li libri in mano ad alcuni
deputati sino a certo numero prefisso perché si possi da
essi medesimi veder come si sia esborsato, et speso il denaro
di questa risolutione essi compartecipi si contentano in
parte, sendosi stabilito, che quelli, che di essi saranno
deputati habbino ad haver il voto consultivo; ma si
contende hora da essi di haver anco il resolutivo, et si tiene per fermo, che lo spunteranno.
Dalla perfettione, o accommodamento di questo affare dipende
l’effetto del viaggio dell’Indie Occidentali per il quale
mi è detto, che si vada mettendo ordine per cominciarlo
et che già vadino riscuotendo del denaro sottoscritto da
quelli, che vi vogliono partecipare; ma si crede, che la
fatica nel far un ammasso proprio per la prima volta
sarà altrettanto difficile quanto il poco non può giovare,
et il molto non si saprebbe così tosto travare. Gratie etc.
Dall’Haya li 10 aprile 1623
di vostra Serenità
humilissimo et devotissimo servitore
Christofforo Suriano

--- page 131r---


--- page 131v---
Al serenissimo principe di Venetia
2da
n° 488 comincia 487


--- page 127r---


--- page 127v---


--- page 128r---


--- page 128v---

