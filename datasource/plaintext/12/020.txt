
--- page 184r---
n° 495


--- page 184v---


--- page 185r---


--- page 185v---


--- page 186r---
2da
n° 495 comincia 494 fin 496
Serenissimo Principe
l’istesso capitan Corbun scocese solecita appresso questi signori
oltre quello, che riverentemente ho significato nelle mie prime
perché essi si interessino nella leva d’Inghilterra, et
Scotia, impiegando il loro nome, con offerta che
il collonello Grè farà all’Eccellenze loro una promessa
in scritto di non haver a pretender alcun
pagamento da questa Republica, ma non si
vede, che siano ancor punto disposti a questo.

Con le ultime lettere di Colonia si tiene avviso, che quelli di
Franchendal siano restati molto mal contenti della
necessità nella quale si scopriva voler il re della Gran
Bertagna indurli per soggettarsi in mano de’ Spagnoli sia in
forma di deposito, o di sequestro, et mostravano resis-
tenza ad acconsentire all’accordo fatto da quella Maestà
con li ministri della Maestà catholica, et della serenissima Infanta
né si scopriva, che fossero per adherir a questa risolutione
quando da una estrema necessità non fossero constretti.
Il baron di Anolt quindeci gorni sono o poco più, che
ha per forza presa nel vescovato di Paterborn una
città chiamata Borcon. Entratovi dentro ha incon-
tinente fatti impiccar sei soldati di quella guarnigione,
et sei dei borghesi sotto pretesto, che havessero voluto
contrastar alle sue forze; di più ha cominato al
resto delli habitanti il sacco quando non li diano
settanta milla raistaleri di ranzone; il che è stato
ispedito immediate per avviso, et consiglio all’arcivescovo 
--- page 186v---
 di Colonia loro signore pigliando tempo alla risolutione, che
sarà in ogni modo necessaria trovandosi colle armi di Anolt
alla gola; et mi disse l’agente di quel Principe, che questa
dilatione non serviva che ad avanzar tempo, et in questo
veder di accordar con minor summa.
Quelli che vengono dalla parte di Embdem, et d’altrove
in questi contorni portano, che li principi, et città della
Bassa Sassonia si trovano al presente con tredici in quattor -
dici milla combatenti; riferendo, che ognuno stava
con l’occhio, et orrecchio attento a quello di bene
che potesse portar la fortuna al miglior stato della
Germania, et alla conservatione della libertà in essa.
Ancor del re di Danimarca non si sa quello che
assolutamente risolverà; ma se ne spera ogni bene,
tanto più per quello che già si dice da qualcheduno
che sia messa in contesa la coadiutoria del vescovato [di]
Osembruch al suo figliolo; et si tiene per fermo, che ne
vorrà haver l’effetto.
A questo signor ambasciator di Francia venne giovedì il sudetto secretario di
ritorno dalla corte christianissima, et io fui con l’Eccellenza sua il giorno
seguente, che mi disse non haver che avvisi generali,
che li doi gentilhuomini al partir del secretario non erano
ancor arrivati, ma che gli veniva scritto, che erano
attesi con gran devotione, et che in tanto sua Maestà si
mostrava risolutissima di passar avanti per la restitutione
della Valtelina, et del Paese a’ signori Grisoni.
Et in conformità con le lettere che hier mattina venero
da quella corte si pubblicò, che monsieur di Diguieres 
--- page 187r---
 doveva andar un rendevous che vuol dir piazza d’
arme per condursi verso il paese de’ Grisoni: nuova
che ha dato gusto all’universale, desiderandosi da
ognuno l’effetto della confederatione.
Di trattato di tregua qui non si sente a dir altro, et par
che il rumore, et le voci si siano quasi del tutto
mortificate; all’incontro Spagnoli attendono alle pro-
visioni di guerra, et in Bolduch hanno ultimamente
introdotte diverse amunitioni in buona quantità.
Il che è seguito con una grandissima scorta d’infan-
teria, et cavallaria, et haveva dato una grandissima
alarma da questa parte, onde li signori Stati in
tutta diligenza ordinorono commissioni sufficienti
alla frontiera per ostar a quello che havesse
potuto attentar l’inimico.
Non è apparenza, che le propositioni, o più tosto intentioni
de’ Spagnuoli significate da me con precedenti lettere mie
possino haver luoco appresso la libertà, et sovranità
che assolutamente si tiene propria da questi popoli;
et non ha dubio che ’l danno, che si aspetta di Francia darà
maggior cuore, et maggior fomento a questa
parte di servar l’orecchio alle proposte
spagnole; l’ambasciator di sua Maestà christianissima fece
sabbato apertura alli stati nell’assemblea
della deliberatione del Re, di darli quattrocento
mille scudi, metà al presente, et metà
alla fine 
--- page 187v---
 dell’anno, et nell’esporre questo
tanto aggiunse, che sua Maestà voleva divertir
a questi signori la pena di destinarli a
a* tal effetto ambasciata. Questo ultimo
ufficio non è stato in tutto per carità, ma
per divertir in effetto, che non siano
mandati quelli, che l’altra volta son
stati, che riuscirono tutti quattro di mal
gusto, alcuni come giudici nel caso del
già Bernvelt, altro per dipendenza, et
il quarto per esser troppo confidente
al cancellier Arsen, in disgracia della corte
et dei ministri di sua Maestà christianissima, et tanto
più che quelli della provincia di
Olanda havevano già eletti per loro parte
li doi dell’altra volta Bucorst, et Pavoni con non poco risentimento
dell’Ambasciator francese che ne diede conto alla corte, et
di tutti li Francesi.
Si attende con studio al presente dalli amatori del ben publico di metter avanti il rispetto, et l’honore
che si deve portare alla corona di Francia con
rappresentar il bene, et l’utile che da quella
possono promettersi, et aspettar di sicuro queste
Provincie, et si spera di superar gl’affetti, et le
passioni contaminate; il che non riuscirà di
poco profito alli mercanti di San Malò, che
agitano qui contra quelli della Compagnia delle

--- page 188r---
Indie Orientali; alli quali è stato commesso dalli signori
Stati il far tutto quello che si può
per terminar la
contesa con detti mercanti che possi riuscir di ragio-
nevol sodisfattione, et contento a sua Maestà christianissima,
et agl’interessati medesimi.
Gl’aministratori della Compagnia sudetta delle Orientali,
che resiedono in Zelanda partirono sabbato di qua
per Amsterdam a fine di trovarsi unitamente con quelli che
risiedono in quella città per condurli a contentarsi di dar
la sodisfattione che desiderano li compartecipi del voto
risolutivo, per poter accommodato questo
negotio passar avanti a vantaggio, et profito del
Paese.
Si vanno preparando qualche altre navi da guerra, che
uscite quelle, che al presente sono alla vela destinate
per l’impresa designata doppo qualche tempo do-
veranno seguitarle. Dicono, che queste andaranno verso le isole delle Canarie,
che nel viaggio vedranno se possono incontrar
la flotta spagnola, che il Generale habbia
spaciate carte stampate per dispensarle
in quei paesi che potrano arrivare, ove
siano genti commandate da Spagnoli, promettendoli
sollievo, con libertà dalla tirranide de’ Spagnoli;
questo mi è stato detto da persona di qualità,
ma in ogni modo viene affer- 
--- page 188v---
 mato, che
siano per far un bel colpo. Gratie etc.
Dall’Haya li 24 aprile 1623
di vostra Serenità
humilissimo et devotissimo servitore
Christofforo Suriano

--- page 189r---


--- page 189v---
Al serenissimo principe di Venetia
2da
n° 495 comincia
494 fin 496

