
--- page 062r---
Prima
n° 198 fin 199
Serenissimo Principe
degl’avvisi mandatimi dalla Serenità vostra in lettere de’ 4 dello
stante toccanti il duca di Ossuna, me ne vaglio secondo,
che l’occasione lo porta.
Degl’altri di Constantinopoli ne feci hieri parte in
audienza alli signori Stati, accompagnando la gravezza
del negotio con quelle considerationi, che più seppi tro-
var proprie, tenendomi ai concetti di vostra Serenità
per imprimer in sue Eccellenze il pregiudicio notabile così va ma-
chinando, et tentando contra di lei et contra questa Republica non tralasciando cosa, che mi parve propria
a ben sodisfare al commandamento, che tenevo. Lessi io stesso la copia della instrutione, non vi essendo che lega
ben l’italiano esprimendola
anco con la frase francese nella miglior maniera, che
seppi, a fine che anco da quelli, che non intendono
l’italiano potesse esser compreso, et ponderato, come
meritava l’affare perché nel principio feci apertura di proporle
negotio di momento
dalla continuazione della mia espositione, et dalla cosa
stessa, che rifersi ben s’avidero, che meritava riflesso;
et pertanto hebbi attentione grande, et scopersi come
anco doppo m’è stato riferto, che capirono molto bene,
ove andassero a parar le machinationi, et quanto pregiu-
diciali sarebbono state se havessero potuto haver effetto.
Questo dal Presidente mi fu significato in nome di tutto; 
--- page 062v---
 et ringratiando vostra Serenità della communicatione, et della confidenza
con che ella passava, et intendeva di passar con loro in simile, et
più importante materia; dissero, che vostra Serenità anco si pro-
mettesse, che tanto sarebbe seguito da questa parte. Mi
aggiunse che già havevano scritto al Hages loro oratore in Constantinopoli di tener ogni
buona corrispondenza col baiolo della Serenità vostra
et haverebbono anco replicato; ma che desideravano bene, ch’io mi
compiacessi dar loro copia della detta instruttione.
Io con modesta maniera diedi ad
intender all’Eccellenze loro, che non vedevo di poterlo fare, ma
bene se non havessero ben inteso quando volessero nova lettura, ero pronto a farla.
Doppo parlato un poco insieme dissero, che di tanto
restavano contenti; et io replicando qualche altre
parole per eccitarli ad haver il negotio a cuore, a far
reflesso sopra gl’andamenti, et a dar l’ordini necessarii
mi licentiai.
Et sendo venuto il dopo pranso uno di questi signori a visitarmi
seppi da lui, che havevano nello stesso tempo deliberato
di scriver ancora al loro Ambasciatore.
Et perché il signor principe d’Oranges ha tanta parte in questo Governo
come la Serenità vostra l’haverà potuto comprender da continue
lettere mie, non mi parve se non bene communicar il tutto
all’Eccellenza sua con fine che servisse ad eccitar li signori Stati 
--- page 063r---
 a dar gli ordini necessarii, et pronti per il servitio, et per l’interesse
commune. Mi disse sua Eccellenza Spagnuoli hanno li più galanti
mezi del mondo per ingannar ognuno, et con varii artificii,
et pretesti si governano caminando alla depressione dei Stati
liberi. Et che sia il vero aggiunse. Voglio dirvi in confi-
denza quello di che sono accusato di Inghilterra, che non credo
che ne habbiate notitia perché la cosa è passata con secre-
tezza grande; mi viene scritto da chi lo può sapere,
che oltre trattati di matrimonio, divertir che la maestà d’Inghilterra
non assisti al genero ha l’ambasciator di Spagna proposto al Re
una unione del Re suo signore con quella Maestà, et con quello
di Francia, rimostrando il fine esser di tener basse le
republiche, che altrimenti procedono a termine di dar
legge ai re, et agl’altri monarchi, et che la medesima
propositione habbi fatta al Christianissimo in passando per quella
corte. Il negotio è grave. Ve lo dico perché ne diate
avviso al vostro Ambasciator a Londra, se lo sa gli servirà
di rancontro, se non lo sa, che può esser, potrà con questo
lume far di quegl’ufficii, che possono servir a
contramina; ma vi prego disse, che si procedi con cautezza
come ciò vi dico in confidenza.
Continuò questo anco da qualche concetti a’ quali è uscito meco
ultimamente l’ambasciator d’Inghilterra congieturò che accorda assai
bene esservi in campo simil tentativi perché mi disse ulti-
mamente, che ’l Re suo signore era solecitato ad unirsi con la corona di Francia, et che se ne persuadeva alla Maestà sua 
--- page 063v---
 ch’era per trovar quiete all’Alemagna; ma che si avedeva ch’era
per destornarla da altri; che non doveva però far di meno di
non accommodarsi a fine di esser informato, et attraversar colla
confidenza quelle cose, che havesse stimate pregiudiciali alli suoi
amici. Aggiunse l’Eccellenza sua io gli dissi, ch’era un legarsi anco le
mani, et così lasciar passar in disordine gl’affari del suo
genero, né questo esser buon consiglio.
L’ambasciator sudetto d’Inghilterra mi disse quest’ultimi giorni, che fu a me
che haveva il suo Re pensato esser termine di buon governo non ricusar di unirsi
con Francia con ambasciata, perché comprendeva, che ’l fine
de’ Francesi era di non lasciar in particolare venir all’armi
li principi dell’Unione con gl’altri principi catholici del
partito della casa d’Austria perché non si facesse materia di
religione a fine di mantener la catholica et che all’incontro
per il medesimo oggetto il Re si sarebbe mosso per la riformata
che in tanto però non vietava, che tra particolari si facesse colta
di denari per servitio del re di Bohemia et levata di
genti et quanto al denaro aggiunse, che si faceva
conto, che per quest’estate sarebbe insieme una buona
summa con risolutione in quelli, che prendono
quest’impresa di dar tanto che basti per mantener
quattromilla fanti, et doi milla cavalli. Ma di questo
et di altri particolari più essentiali vostra Serenità dalla solecita
prudenza dell’eccellentissimo signor ambasciator Lando deve haver più espresse
et più certi avvisi. Io però al medesimo eccellentissimo signore non lascierò
di significar, come comporta il mio debito quanto ho inteso 
--- page 064r---
 et da sua Eccellenza et da questo signor Ambasciator inglese.
Ho cavato hieri dal signor principe Mauritio con termine molto confi-
dente, che l’Arsen in passando sia (come riverentemente scrissi)
per visitar qualche principi di Alemagna, ma espressamente il marchese d’Anspach, et quello di Durlach, et il duca di
Wirtimbergh non per semplice complimento, ma per ani-
marli, et avvertirli a star molto ben con l’orrecchio
attento, et vigilanti per non lasciarsi incantare, o adormen-
tare dall’Ambasciatore che si preparano al viaggio, raccordan-
dosi quanto pernitiosi siano stati gl’ufficii nel trattato
di Zanchen, come le promesse, et le speranze habbino ingan-
nati li signori Stati, et fatti patroni in un medesimo tempo
Spagnuoli di Vesel. Quest’è ufficio necessario, lo deve
far l’Arsen, et non dubito che lo farà molto bene piaccia
a Dio, che resti ben impresso.
Partì esso signor ambasciator Arsen sabbato per cotesta volta; ma prima
venne a complir meco ringratiandomi di haverlo trattato
in questa casa di vostra Serenità con gl’altri dei signori Stati Generali
et pregandomi ad accompagnarlo, come disse, con qualche
commento. Gli resi grasie della cortese, et grata sua maniera, et complii nel resto con quei termini, che stimai proprii alla qualità dell’honor, che mi faceva,
et al merito della persona sua. Egli non mi aprì la
detta commissione; ma in generale, che doveva complir
con quei principi, che havesse rancontrati per camino
et in un medesimo tempo incorraggiarli a ben fare. Mi 
--- page 064v---
 ha detto, che passerà per il ducato di Wirtimbergh per andar sicuro
di là passar a Berna poi a Zurich, trattenendosi tre
o quattro giorni per città per visitar quei signori. Et non ha
dubio, che vi farà qualche ufficii. Et per quanto ho potuto
sin qui cavare col complimento, vi si accompagnerà eccitatamente
all’intendersi bene con questi Stati per servitio commune.
In Grisoni disse che sarebbe passato senza arrestarsi per le gelosie,
che regnavano tra quei popoli. Io fui a vederlo, et a dir-
gli a Dio sul partire, il che mostrò di ricever a
favore; et in quell’occasione cavai dalle sue parole
dicendolo assai espresso, che haverebbono questi signori risoluto
dell’ambasciata o residenza reciproca fino all’intender la
risposta di lui del senso di vostra Serenità o fino al suo ritorno
di qua. Quanto questo mi aggravi può ben pensarlo
la Serenità vostra per il tempo, che si frapone alle mie speranze:
Dio almeno mi concedi di poter far in questo
mentre qualche buon servitio ancora a quella serenissima
Republica. Mi ha pregato di nuovo per il libero passaggio di lui, sue robbe, et genti. Gratie etc.
Dall’Haya li 28 aprile 1620
di vostra Serenità
humilissimo et devotissimo servitore
Christofforo Suriano

--- page 065r---


--- page 065v---
Al serenissimo principe di Venetia
prima
n° 198 fin 199

