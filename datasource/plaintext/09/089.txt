
--- page 451r---
2da
n° 270 comincia 269
Serenissimo Principe
passai colli signori ambasciatori di Francia, et d’Inghilterra gl’ufficii che la Serenità vostra
ha mostrato esser mente di lei con quella dimostratione di
confidenza, che stimai propria, et con quell’affetto appunto
che gl’avvisi contenuti nelle lettere alli eccellentissimi signori ambasciatori in
Francia ricercavano l’uno, et l’altro mi ringratiorono di
questo segno, et termine confidente che la Serenità vostra faceva
usar con essi loro. Et quello di Francia mi disse, che doi
cose li havevo significato una toccante l’affare di casa
Orsina, et l’altro de’ Grisoni in ambidoi interessato il suo Re
et interessata anco la serenissima Republica, et che come per quello
di casa Orsina era io il primo a dargliene conto, così
si prometteva, che il Re suo signore se ne sarebbe risentito in
ogni più viva maniera, et si assicurava, che almeno
per don Cosimo, al sicuro non sarebbe stato levato dal
servitio di sua Serenità; et quanto a’ Grisoni mi poteva
assicurare, che sua Maestà si mostrava tanto ardente
a volerne veder essito conforme al dovere, et al suo interesse,
et della sua riputatione, che usato il termine della
dolcezza, et degl’ufficii colla missione in Spagna di monsignor
di Bassonpier, et di monsignor di Montebon in paese de’ medesimi
Grisoni, non li riuscendo passerà a quello che se gli
converrà, et farò tutto quel più che potrà perché
tutte le cose tornino nel pristino stato: aggiungendo 
--- page 451v---
 questo concetto, che se il Re sarà libero da travagli, et
dagl’inconvenienti nel suo Stato, tanto più largo campo
haverà di far apparer la sua forza, et la sua auttorità
non parla questo Ministro a caso, et la prudenza di vostra Serenità
colli avvisi dal proprio luoco caverà quello che può ritrarsi
della volontà del Christianissimo in questo gran negotio esso
monsignor di Maurier si offerse di scriver in Francia, et di
apportar colle sue lettere quel di bene, che havesse potuto
et io lo ringratiai.
Il signor ambasciator Carleton restò sodisfattissimo della continuata confi-
denza, ch’io passavo a nome di vostra Serenità con lui, et disse, che
comprendeva un’estrema violenza ne’ Spagnoli, che
non contenti di guadagnarsi l’animi dei principi italiani,
machinano anco sopra li particolari signori che possono in quella
gran corte di Roma far equilibrio alla loro grandezza,
et vastezza de’ pensieri. Questa esser una mala maniera,
et concluse, che fino a che li principi che li potevano far
ostacolo non s’intendessero ben insieme era per appunto
un perdersi manifestamente compassionò lo stato de’ Grisoni
ma più dimostrò dispiacer grandissimo del grave pregiudi-
cio, che vostra Serenità veniva a ricever colla perdita della Val-
telina, et di quel passaggio. Et mi disse, che se bene
s’imaginava, che ella di tutto haverebbe fatta 
--- page 452r---
 dar parte al Re suo signore e con tutto ciò anch’egli haverebbe
scritto quanto da me gli era stato communicato.
Ancor siamo qui all’oscuro di quello passi in Bohemia, et il signor
principe Mauritio, che dal Re palatino doverebbe haver
ogni più certo avviso, ne resta senza con suo gran
sentimento. L’ambasciator di Franca mi confirmò quello che
mi era stato anco avanti detto dal medesimo signor Principe
rifettogli da esso Ambasciatore, che ’l Palatino s’era retirato nei
stati del signor marchese di Brandemburgh; che havesse lasciati
quelli di Preslau liberi dal giuramento, che Moravi si erano
in parte resi all’Imperatore, et altri erano per accordarsi, che
Silesii attendevano a questo: tuttavia l’agente Brederod
ch’è a Heidelbergh per questi signori dice per bocca del consiglier
Plesel che ’l Re era andato in Ongaria appresso Bethelem
Gabor, qualche altro lo conferma anco di bocca: onde
in questa incertezza non si sa che creder.
Doveva ai sette di questo ridursi ad Helbrun li principi dell’
Unione, et ivi condursi li doi deputati da questi signori
per assister a quella Dieta, ma ancor star irresoluta la
loro partenza. Parmi intender, che sia stato scritto
che si manderanno, et che se si può si proroghi la ri-
duttione, essendo in tanto il signor Giacchini uno dei deputati
partito per la Zelanda a Tergous sua patria per qualche affari 
--- page 452v---
 subito tornato partirà (come si crede) con il Randuich alla
volta di Alemagna con titolo d’ambasciatori. Questa dilatione
fraposta da’ signori Stati è per veder che piega prenderanno
le cose di Bohemia, per scoprir li fini de’ Spagnuoli, et per cavar
quello che siano per far li principi interessati.
Di Danimarca mi disse sua Eccellenza che doppo la rotta dara al
Palatino si era cambiato assai, et come prima pareva
che si mostrasse assai pronto ad esborso di denari per
assistergli, hora non par che vogli far altro, che
interporsi per accommodamento. Et se ben espressamente non
mi confessò di haver inviato il Vorberghen per far uffi-
cii con quella Maestà per assister al re di Bohemia
in ogni modo tanto disse che ha messo assai in chiaro
che la missione è stata fatta dall’Eccellenza sua a cui li signori Stati
hanno lasciata la cura perché non si scoprisse questa
missione. Se sia per sfodrar quivi altre commissioni non
si può ancor penetrare.
Verso quello di Bransuich sono doi, che vi si trovano per far
levata uno di doi milla fanti, et l’altro di 500 cavallieri
per il marchese di Bada; altre levate si faranno anco
nell’Alemagna.
Oltre il primo prigione ne sono stati condotti finhora altri
cinque imputati pur d’intelligenza con Spagnoli 
--- page 453r---
 per renderli patroni del passaggio con additarglielo facile,
et sicuro tra la Moza, et il Wal, et così si potevano facilmente
anco render patroni delli doi forti di Sant’Andria, et
di Nassau. Si publica, che già habbino alcuni di essi
confessato, et detto più di quello si sapeva; mi disse l’Eccellenza sua
che tanto haveva inteso, ma che non si era che cominciato
ad essaminarli, et che vi era tra essi prigioni uno in particolare
che era stato ufficiale di lei in una terra dell’Eccellenza sua a
Grave, che era quello, che andava su, et giù a Brusseles
a contrattar coi serenissimi arciduchi, et che questo non era
ancor stato essaminato, ma che era una fina pezza,
et huomo molto accorto quattro sono deputati all’essame doi
di Gheldria, uno di Holanda, et uno di Grunighen.
Nell’istessa città di Grunighen è stato anco fatto prigione uno
pur per intelligenza con Spagnoli, è borghese d’essa
città, et si dice che volesse dar et la medesima et un luoco
forte contiguo ad essa nominato Oestum nelle mani di
essi Spagnuoli. Et viene affermato, che non succedendo
la prigionia poteva riuscir l’effetto dell’intrapresa.
Non si sa se quello sarà condotto qui, o se la Provincia
vorrà haverne l’essame, et il giudicio.
Questi accidenti aprono l’occhio a molti di quelli che
mirano più alla tregua, che alla guerra; conoscendo 
--- page 453v---
 li disavantaggi che nell’avenire potrebbono anco ricever colla
prorogatione di essa tregua: tuttavia sentendosi sino a qui
soli, non sano che risolutione prender se prima non
tirano quello, che si può sperar dalle due corone.
Si vanno pian piano facendo le preparationi che si convengono
da questa parte, et provedendo alle cose necessarie. Ho
procurato di cavar se sua Eccellenza colle lettere scritte che
richiamano li officiali ve ne sia state per monsignor di Rocalaura
et mi è stato riferto di non, ma che lascierà che ’l suo
colonello ch’è monsignor di Sciatiglione lo faccia se vorrà.
Prima del suo partir per Grunighem fu il colonello Amstenraedt
a vedermi, et prender licenza da me, né puoti cavar altro
da lui di quello ho scritto colle passate alla Serenità vostra se non
che per mese almeno vorrebbe haver quaranta lire per testa
così disse in passando. Io ho scritto alla prudenza di
lei il mio debol senso di trattar di là perché potrà più
facilmente ritrar forse quello che desidera; ma sia sicura
la Serenità vostra che quelli, che haveranno la carica di far
levata saranno necessitati di andarsi ingegnando di
levar le genti fuori di queste Provincie, et in Paese può
esser discosto dalla commodità dell’imbarco.
Li signori dell’amiralità di Northolandia partirono la settimana
passata per il loro Collegio a fine di agiustar qualche cosa 
--- page 454r---
 pretesa dal signor Dardani, et da me contro li Partionevolli
et altro; si camina innanti nell’agiustar li conti con quelli
di Amsterdam; et dai deputati o commissarii eletti uno
per provincia dai signori Stati si aspetterà la risolutione nelle contese
che habbiamo con le dette Amiralità. Gratie etc.
Dall’Haya li 2 febraro 1621
di vostra Serenità
humilissimo, et devotissimo servitore
Christofforo Suriano

--- page 454v---
Al serenissimo principe di Venetia
2da
n° 270 comincia 269

