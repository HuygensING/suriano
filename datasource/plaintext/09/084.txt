
--- page 425r---
Prima
n° 265 fin 266
Serenissimo Principe
nel volermi metter a scriver alla Serenità vostra m’arrivò il
dispaccio ordinario d’Anversa colle lettere di lei de’ 31 del passato
colla commissione di rappresentar alli signori Stati ciò ch’ella haveva
ricevuto di Francia toccante l’affare de’ Grisoni, et gl’ordini
che haveva riespediti agl’eccellentissimi signori ambasciatori a quella corte, il che
tutto communicarò a questi signori nella loro assemblea, et non
mancarò anco di far quel riflesso et considerationi ne’ particolari
congressi, che veggo esser mente di quell’eccellentissimo Senato.
Mi sono confermato anco maggiormente della commissione che li quattro
ambasciatori destinati per Francia haveranno di far ufficio per il
detto affar de’ Grisoni con sua Maestà christianissima; ma sono stato
avvertito, che sendo tuttavia con l’animo sospeso se l’ambasciata
habbi a riuscir grata a quella Maestà, et al suo Consiglio
haveranno a regolarsi sul luoco; et principalmente hanno ordine
di appigliarsi all’avviso delli eccellentissimi signori ambasciatori. Con essi
doveranno communicare, et parlar poi in corte, et al Re
quando si comprendi, che possino gl’ufficii loro apportar
profitto al negotio. Fui a visita ultimamente del signor
Bucorst, che sarà capo dell’ambasciata il qual mi communicò
anc’egli questa commissione, et m’aggiunse, che visitato
il Re, la Regina, madama, et il fratello di sua Maestà
tenevano ordine d’andar a visitar anco gl’ambasciatori di vostra Serenità
per parlar di questo affare; et nel resto di passar
coll’Eccellenze loro una stretta confidenza. Al qual proposito
il Presidente dell’assemblea, che vidi pur per termine 
--- page 425v---
 di complimento mi disse, che haverei fatto bene scriver alla Serenità vostra
che si compiacesse dar ordine alli medesimi signori ambasciatori suoi, che
colla medesima confidenza trattassero con li loro, et nel negotio
de’ Grisoni li avvertissero ad operar conforme a quello che
havessero stimato più a proposito. Dal parlar di questo
et da discorsi anco d’altri ho compreso molto bene, che
a questi signori riuscirà di sommo contento, che li eccellentissimi signori
ambasciatori della Serenità vostra coadiuvino in quella miglior maniera
che stimeranno propria la buona riuscita dell’ambasciata
di queste Provincie, et potendo, divertir l’ombre, et
qualche mala impressione alterata da ufficii appassionati.
A dir la verità queste Provincie hanno bisogno
d’esser sostentate dalla Francia, et il sostenimento dell’
Inghilterra non può riuscir, che languido alla manutentione
di questa libertà quando l’altro macasse. Non ho
havuta formal preghiera; ma m’è stato parlato in
modo, che ho scoperto il desiderio, che si ha da questa
parte di un tal ufficio. Io ho stimato a proposito
communicar riverentemente il tutto all’eccellentissimo signor ambasciator Prioli,
stimando che l’eccellentissimo Contarini possi essere incaminato p[er]
la Patria, et quell’Eccellenza si regolerà conforme a ciò
che stimerà poter conformarsi colla mente della Serenità vostra
si per l’aleanza contratta, come per lo stato di queste
Provincie, et particolarmente nella presente congiuntura dello
spirar delle tregue per non lasciarli in preda per 
--- page 426r---
 mancamento d’aiuti proprii, et di buon animo dalla parte
della Francia; et che siano animati più tosto a non si
lasciar condur all’incanto d’una pregiudicial prorogatione
di tregua. Sono in ordine li sudetti quattro ambasciatori
per partire, ne aspettano, che il buon vento.
Quelli per Inghilterra hoggi sono stati a prender licenza, et dir
a Dio alli signori ambasciatori di Francia, et d’Inghilterra, et hanno
anco voluto honorar questa casa della Serenità vostra venendo
a far il medesimo ufficio meco, versando oltre
il semplice complimento in assicurarmi, che tutto quello,
che vedranno non mancaranno del farlo, et di honorar
la persona dell’eccellentissimo signor ambasciator Lando. Io li ho con
ogni debito termine ringratiati di questo testimonio
d’honore, che renderano alla Serenità vostra augurandoli felice
il viaggio, et più felice successo ne’ suoi affari.
Partiranno appresso dimani per Zelanda, et quivi piglieranno
il primo vento a’ fine di trovarsi quanto più presto
a Londra per animar nella presente congiuntura, et
mentre sentono il Re più risoluto, che per lo innanti
dar cuore a quella Maestà di far da dovero, far cose
degne del suo nome, et della sua grandezza a’ fine
di dar contrapeso alla vastezza de’ pensieri dello
Spagnuolo; et dar freno al corso, con che senza intoppo
si vede lo Spinola andar innanti nell’Alemagna.

--- page 426v---
Nel congresso con questi signori ho cavato tanto dal loro discorso
in parlando della persona del re della Gran Bretagna,
che posso dire così assicurar la Serenità vostra che habbino
in commissione di eccitar la Maestà sua a devenir a risolu-
tione di far diversione con gettarsi nella Fiandra con
un corpo di quindeci, o vinti milla fanti, perché
soggiungendo io qualche cosa a questo proposito per
tirare mi dissero Noi faremo il nostro meglio, né
mancaremo d’ogni buon ufficio: l’Alemagna soggiunsero
ha bisogno di questo per tirarvi di là lo Spinola, che
se vi si ferma, quando non vi sia più di quell’assistenza,
ch’è stata l’anno passato farà quanto progresso saprà
desiderare. Piaccia a Dio, che questi ufficii habbino
polso, et faccino buone impressione per il servitio che
si potrebbe prometter non tanto per l’Alemagna, quanto
per l’Italia ancora.
Le patenti per dar augumento alla compagnie sono state
distribuite, et inviate nelle Provincie, et subito havuto
il denaro si darà principio; resta ancor la congre-
gatione di Holanda ragunata per trovar mezo il
più quieto, et men noioso che sarà possibile per far
quasi insensibilmente pagar ai popoli una nuova con-
tributione per il matenimento di questa augumentatione.
Nuova imposta bisogna che sia trovata, il mezo, et il
come è in consulto, ma doveranno questa settimana risolver.

--- page 427r---
Hieri il Presidente di settimana propose all’assemblea li
doi nominati dal signor principe d’Oranges per trovarsi alla
dieta di Helbrun, et doverano esser confermati, il che
s’è rimesso ad altra riduttione; et perché il tempo stringe
non potranno anco questi tardar a partire per quella
volta. Uno d’essi voleva iscusarsi; ma per non far torto
all’Eccellenza sua par che s’accomandi al gusto di lei, et è quello
che già è stato in Alemagna l’anno passato.
Sono venuti avvisi, che ’l marchese Spinola habbi rilasciato
di nuovo libero Frideburgh con haverne tirata qualche
contributione.
Anco nel paese d’Hanault della signora Contessa sorella del signor prin-
cipe Mauritio pareva, che ’l medesimo Marchese havesse fatta
dimanda di cento milla raistaleri; et si dubita, che accor-
derà in poco meno.
Così va di piazza in piazza ranzonando per il mancamento
che ha di pane di munitione di paglie, fieni, et biade per
la cavallaria, et di altre necessità massime nella presente sta-
gione del verno. Come si sia tiene in timore quei circonvicini
et si dubita di peggio.
Ho inteso, che nella Bassa Sassonia veniva aspettata persona
espressa, che doveva esservi mandata dall’Imperatore per
tentar di tirar assolutamente dalla sua quei principi
et alcune delle città ansiatiche. Il dubio è qui
che mentre par che si conservino neutrali, possino 
--- page 427v---
 qualchedune di loro esser guadagnate dagl’artificii spagnuoli.
Questi signori non mancaranno di avvertimenti né di essortationi
perché si guardino dalle insidie, et habbino a cuore la
propria, et la commune libertà.
Sono alquanti giorni, che manca in questa corte il signor Vosberghen
consigliero di questo alto Consiglio, et favorito di sua Eccellenza.
Mi è stato affermato, che il signor principe Mauritio, fosse
coll’assenso dei signori Stati, et per manco strepito lo habbi
ispedito al re di Danimarca; et si crede con commissione
di praticar l’animo di quella Maestà, et con divertirlo
dal dar sospetti in quella parte alle città maritime, in-
durlo a soccorrer, et assister all’Alemagna; et di più
che sia per farli apertura di unirsi in lega con queste
Provincie. Procurerò di haverne miglior rincontro
et più sicurezza della comissione, che ha havuta questo
soggetto vivo, et spiritoso assai. Pensano, si vede molto,
bene, questi signori a tutto quello, che possono scoprire doner[…]
riuscir di profitto, et servitio nelle presenti congionture,
et emergenti del mondo.
Il colonello Lambert Charles, che fu deputato dal signor principe
Mauritio alla construttione del forte presso Colonia
è qui. Egli è venuto per haver nuovi ordini di quello
doverà far di vantaggio; perché volendosi mantener
la guerra da quella parte non sarà possibile, chi non
lo mette in maggior difesa. Era di quattro baluardi 
--- page 428r---
 al presente è di sei, et può tener mille huomini dentro
per la difesa. Gratie etc.
Dall’Haya li 19 genaro 1621
di vostra Serenità
humilissimo et devotissimo servitore
Christofforo Suriano

--- page 428v---
Al serenissimo principe di Venetia
prima
n° 265 fin 266

