
--- page 252r---
2da
n° 330 comincia 229
fin 231
Serenissimo Principe
trovai come ho riverentemente detto nelle precedenti quei doi signori alla
casa nella quale alloggierà l’eccellentissimo Trivisano, ove sono
spesso, et procurano di ordinar tutte le cose bene, et mi
pregorono di nuovo a creder, che non mancarebbono
di far tutto quello fosse possibile per riceverlo degnamente
et volsero in ogni modo, ch’io montassi le scale, et
vedessi quello, che sin hora era di preparato, né mi
bastò il ricusarlo, et trovai, che una gran parte delle
camere era adornata di tapezzarie, et il resto si andava
adornando; et osservai tra l’altre cose da parte nella
camera ove doverà dormir sua Eccellenza un baldachino che
accompagna un guarnimento da letto di raso bianco
tutto ricamato a fogliami. Non era ancor drizzato
ma poiché è lì parmi, che non si farà di meno di
non drizzarlo. Non mi fu detta alcuna cosa, et io tacqui
l’honore sarà straordinario perché non ho osservato
che qui si sia fatto mai con alcun ambasciatore, et può
esser che darà un poco di materia di discorso. Li detti
signori mi replicorono, che facevano quanto potevano
et che in quello havessero mancato di cerimonia, et
d’apparecchio haverebbono supplito con la solita ronda
libertà holandese, sicuri che ’l signor Ambasciatore se ne sarebbe
appagato; et io dissi, che non poteva riuscir che
tutto buono. Questa borghesia è già commandata
di mettersi in arme per il giorno dell’ingresso dell’
eccellentissimo Trivisano in quest’Haya.
Il signor principe Mauritio quando fui seco mi addimandò
quando sua Eccellenza sarebbe stata qui. Io dissi, che non havevo 
--- page 252v---
 nuova della sua partenza; ma ben che presto si sarebbe messo in
camino. Aggiunse mi spiace, che credo che sarò via di qua,
et non potrò farli quell’honore, et servitù, che si deve; ma
haverò il gusto di esser de’ primi ad incontrarlo, et
servirlo in campagna. Io risposi, che in ogni luoco
ove fosse stata l’Eccellenza sua haverebbe fatto grand’honore all’
eccellentissimo signor Ambasciatore, et più alla serenissima Republica coll’affetto, et
coll’ottima volontà, che dimostrava verso di lei. Mi
replicò, che di questa mi potevo prometter quanto
di qual altro si sia più devoto, ch’ella habbia.
Gl’avvisi, che sono venuti in lettere conformano con altri por-
tati dalla viva voce di alcuni signori, che di Brusseles arri-
vorono qui domenica, che ’l marchese Spinola doveva
mettersi in camino per marchiar coll’armata. Refe-
riscono anco haver vedute le compagnie di Cambrai,
et d’altre piazze marchiar verso Mastricht; ma
come si sa questo di certo, et di vista; così resta
anco incerto per dove: né vi è chi lo sappi o dire o
conieturare.
Li doi milla inglesi sono arrivati avanti hieri a Dort. Di
là si transporteranno fino a Emerich, et Rees, et là
faranno alto fino a nuovo ordine della marchia
verso il Palatinato per osservar gl’andamenti dello
Spinola; et poter caminar secondo essi sicuri accom-
pagnati, o divisi in truppe con scorte più, et meno
secondo il bisogno. Il general Ver arrivò hieri
nell’Haya. È stato a sua Eccellenza, et colli primi avvisi
doverà risolversi l’uscita. Si pensava che ’l signor principe

--- page 253r---
Henrico dovesse uscir prima di sua Eccellenza ma sta alquanto
indisposto di fredura in un fianco, che lo tiene a
letto con dolori, et la notte passata ha poco dormito.
Hebbero li signori Stati ultimamente qualche avviso, che assai li
travagliò per un’amutineria, ch’era stata nel campo
bohemo; ma poi inteso ch’erano state
mandate cinque mesate di otto, che pretendeva
la soldatesca, sono entrati in speranza, che tutto
sarà accommodato, et aspettano con gran desiderio
d’intender tanto questo che la coronatione del
Gabor per veder ferma l’assistenza promessa da
quel principe al re di Bohemia, et allo stesso
Regno, et Provincie incorporate.
Ancor non sono partiti di qua li signori dell’Amiralità stando
in continue consulte per l’armar de’ vasselli contro
corsari. Quello che si è stabilito è stato che si nume-
rano vintiun vasselli da guerra, che uno
delli doi vice amiragli di Holanda, et Zelanda ne
sia capo; et si mira più a questo, che all’altro;
che siano deputati doi, che in mancamento del
capo habbino a commandar alle squadre, che si
divideranno secondo il bisogno. Et in questo sta
l’altercatione perché quelli dell’amiralità d’Amsterdam
et di Northolandia non vorrebbono che li doi sudetti
havessero participatione nei viveri, et questo a fine
di evitar gl’inconvenienti, che sono assai grandi
del cacciarsi dentro ai porti per l’utile che ricevono
dal lasciar andar in terra i marinari, perché quasi 
--- page 253v---
 a maniera di tavola d’hoste si conta al publico ancorché
quei marinari non habbino mangiato in nave. È conosciuto
da molti il pregiudicio perché non stando li vasselli al mare
hanno corsari il modo di poter far del male: nondimeno
quelli di Zelanda, di Roterdam, et Frisia par che sentino,
che si vadi con l’ordinaria maniera osservata già tanti
et tanti anni passati; ma però con strettissime commissioni;
non parendo bene di levar così in un colpo un uso inve-
terato. Può esser che l’intentione sia buona; ma da
alcuni viene tenuta, et provata per poco buona. Non
possono uscir le dette navi, che al prossimo ottobre.
Quest’armamento mi ha data occasione di discorrer con sua Eccellenza che mi ha
detto di questi particolari, et di queste difficoltà; et io
sopra ciò presi materia di tirar il suo senso nel proposito
del ricetto che potesse darsi da vostra Serenità a’ corsari senza mostrar
o affettatione, o aprir qualche senso, che apparisce
ch’ella ne trattasse; et cavai da sua Eccellenza, che non sarebbe
stato mal inteso, né si poteva da alcuno mal intendersi
che non vi era però altro se non il dubio di esser ingannati
su la trattatione, che nancassero della parola; ma che
in questo non si poteva perder più di quello si perde
al presente. Da altri ancora ho inteso l’istesso; et
di più, che li capitani delli vasselli da guerra, che
sono usciti li anni passati hanno havuta commissione
di attirar quelle genti col perdono; et particolarmente
di haver fatta far apertura di haver perdono un tal
Vemburgh, ch’è vice amiraglio nella flotta di Algieri, et
Tunisi huomo di bassa conditione contadino nato 
--- page 254r---
 in un villaggio qui vicino all’Haya, che ha anco rinegato. Li signori Stati gli diedero d’orrecchie, et mentre
trattava desisté per qualche tempo dal corso, pigliando
con Turchi, et altri del suo seguito diversi pretesti, che
però non puote tanto fare, che non dassero sospetto a’
Turchi; onde per non esser scoperto ritornò al corso;
et quello, che mi ha racontata questa historia mi ha
detto, che non haveva dubio, che anco con questa nuova
uscita si sarebbe dato ordine di ascoltar, et prometter
tanto a lui, che ad altri piazza di sicurezza. In
somma io non ho trovato in alcuno con chi ho parlato
che non fosse sentito se non bene dalli signori Stati, che
quella gente in una, o in un’altra maniera fosse levata
dal corso; et che vostra Serenità in particolare per il ricovero non
doverà, che esserne laudata. Solo si aggiunge il
dubio, che altri colla speranza di esser ricevuti in gratia
si gettino al mare. Ma habbiamo gl’essempii, che
non si è riguardato a questo, et le commissioni, che al
presente si daranno ai vasselli da guerra, come viene
detto, conformano con quello, che ho scritto per avanti
che o per via di gratia, o della persecutione si levi in
quanto si può il male, che riceve il trafico. Gratie etc.
Dall’Haya li 4 agosto 1620
di vostra Serenità
humilissimo, et devotissimo servitore
Christofforo Suriano

--- page 254v---


--- page 255r---


--- page 255v---
Al serenissimo principe di Venetia
2da
n° 230 comincia
229 fin 231
.
