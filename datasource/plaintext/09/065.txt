
--- page 324r---
Prima
n° 246 fin 247
Serenissimo Principe
quattro giorni doppo le precedenti lettere mie de’ 3 dello
stante n° 245, che replicate invio aggiunte a queste,
rivenne il signor principe d’Oranges all’Haya, havendo
dati gl’ordini necessarii per il retirarsi delle compagnie
alle loro guarnigioni; et vedendo non esser bisogno per
hora in Gheldria dell’assistenza sua a questa Dieta.
Le poche genti, che tiene don Luigi di Valasco hanno data
occasione al signor Principe di non lasciar le guarnigioni
de’ confini più provedute di quello, che erano per
avanti. Et a questi signori con l’uscita della loro
armata in campagna ha bastato di far cono-
scer a Spagnuoli, et ad ognuno, che possono
tener testa a chi li volesse offender, et assister
anco ai loro amici.
Visitai sua Eccellenza che con termine molto cortese, mi ricevè et
abondantemente corrispose al complimento che feci per
l’ottima salute, con che era ritornata; assicu-
randola, che questo a vostra Serenità sarebbe riuscito
di sommo gusto.
Mi addimandò dello stato in che havevo lasciato al
partir suo l’eccellentissimo signor ambasciator Trivisano, et come si era
contentato del Paese. Io diedi quella risposta,
che mi parve propria per comprobar la sodisfattione
ricevuta da quell’eccellentissimo signore. Ho scoperto 
--- page 324v---
 alcuni dubiosi se l’eccellentissimo signor Ambasciatore sia partito totalmente
contenti; et altri mortificati per quel denaro pagato a quei
servitori di casa scusandosi col poco intendimento, che
hanno havuto quelli, che ne tenevano la cura.
Sopra il negotio di Valtelina non hanno questi signori fatta ancor
altra risolutione; ne parlai a sua Eccellenza il giorno, che fui
seco, che mostrò anc’ella stimarlo, et stimar i sensi di
vostra Serenità; ma non uscì ad alcun particolare, dicendomi non
haver ancor havuto tempo di discorrerne. Io troverò
occasione di esser di nuovo con l’Eccellenza sua, et con qualche
di questi signori, et soliciterò con destrezza perché segui,
se sarà possibile risolutione propria all’importanza
della cosa.
Le lettere, che dovevano capitarmi venerdì, per il detorno
che devono far li postiglioni, non mi furono portate
che hieri a sera. Darò essecutione a quanto la
Serenità vostra mi promette nelle sue de’ 23 toccante il
vassello restituito in Candia a quel mercante holandese
et tenterò con ogni spirito di ricuperar dai partionevoli
li doi milla ducati spesi nei concieri d’esso.
Al capitan Storm referirò quanto dall’Eccellenze vostre mi viene
commandato. Egli fu ben posto in polizza dall’ami-
ralità d’Amsterdam, ma con l’iscusa fatta non sendo
tempo per aspettare fu nominato un altro per 
--- page 325r---
 vice amiraglio. In vero rende sempre più buon testi-
monio d’esser, et voler viver buon servitor di quella
serenissima Republica.
Ho fatto saper al signor Marco Dardani ragionato l’intentione
di vostra Serenità, et egli soleciterà con ogni diligenza, che di
questa posso con sincerità affermare, che non manca
per sbrigarsi quanto più presto. Ma sendo la scrittura
molteplice, et li conti, et pretensioni di che si tratta
meritano acuratezza nel rivederli tanto per quello,
ch’io ho maneggiato, et è uscito dalle mie mani;
quanto per quello, c’hanno havuto le Amiralità;
onde questo anco ricerca tempo per venir a buon
fine per sodisfattione intesa della Serenità vostra, dei signori
Stati, delle Amiralità, et delli interessati. Et sia pur
certa che non perderemo onza di tempo.
Domenica partì per costì il visconte di Lormes, et con lui il signor Pietro Falghero. Hanno havuto trecento
fiorini per il viaggio, de’ quali ne ho havuta ricevuta
con promessa in scritto da esso Falghero di renderne
conto a vostra Serenità. Anco il Pasini partì per Brusseles
sua habitatione. Non è risoluto di seguitar li sudetti
così subito per la necessità, che ha di dar sesto alle
cose della sua casa, doppo quattro, o cinque mesi
in circa, che n’è fuori, et non trovandosi totalmente disposto 
--- page 325v---
 di sanità; ma ben sendo l’intentione di vostra Serenità, che venga
come quello c’ha maneggiato quest’affare sarà pronto a
mettersi subito in camino lasciando ogni cosa da canto
per venirsi a render all’obedienza della Serenità vostra. Gratie etc.
Dall’Haya li 10 novembre 1620
di vostra Serenità
humilissimo et devotissimo servitore
Christofforo Suriano

--- page 326r---


--- page 326v---
Al serenissimo principe di Venetia
n° 246 fin n° 247

