
--- page 384r---
2da
n° 258 comincia 257
Serenissimo Principe
colli signori dell’amiralità di Northolandia si è terminato il conto
dei stipendii, et dei viveri de’ marinari delle loro quattro navi,
non essendosi dal signor Dardani pretermessa diligenza, et accura-
tezza per far essattamente il servitio; sendosi incontrate delle
difficoltà che si sono andate superando in ogni miglior ma-
niera. Resta hora far il conto del ricevuto, et dello speso
in munitioni, et altri apprestamenti, et di quello, ch’è stato
riportato, il che si farà doppo le feste del santissimo Natale,
havendo detti signori presa licenza di conferirsi alle case loro.
Spedito questo Collegio, si attenderà agl’altri dua
con quella maggior celerità che si potrà per la speditione
procurando di superar le differenze, et difficoltà, che
si anderà incontrando, et credo che sia mente della Serenità vostra
che si miri ben essatamente al servitio publico; ma non
si guardi tanto alla sotile certe cose, mentre questi
vasselli sono stati noleggiati, armati, et ispediti
secondo l’uso del Paese, che per ordinario è solito dar
sodisfattione alli capitani. Et chi sa vostra Serenità potrebbe
ancor haver bisogno (che Dio lo tenghi lontano) delli
medesimi magistrati, dei marinari, et delli stessi partio-
nevoli. S’aspetterà quei conti, et quelle informationi
che da me con precedenti lettere sono stati ricercati
et particolarmente toccante le piazze vacanti de’ officiali
proviste in altri, et quello, che habbino havuto le navi 
--- page 384v---
 dai magazini della Serenità vostra per poterle ribatter dai noleggi
ai partionevoli.
Si credeva, che fin hieri, o hoggi dovesse esser qui il signor principe
Henrico; ma ancor non si ha nuova certa, che sia arrivato
alle frontiere colla cavallaria. Fa il viaggio per il Paese
del lantgravio d’Hassia per toccar quanto meno può di
quello di Colonia, et sarà per breve spatio di camino in
quello di Munster, et Paterborn. La dilatione si tiene nascer
dall’impedimento delle nevi, che sono state assai grande
in questi paesi.
Resta affatto stabilita, et fermamente presa la deliberatione di
augumentar le compagnie tanto d’infanteria, che di
cavallaria dalli settanta ai cento fanti, et dalli 200
a 250; et così anco s’augumenterà la cavallaria
fino ai cento cavalli per compagnia. Questo augumento
non si darà alle compagnie francesi sendo di cento fanti
l’una; et si vuol lasciar scoprire dalli ambasciatori destinati
per quella corte, se vorrà sua Maestà christianissima intratenerle
ancora, o pur lasciarà che li Stati continuino a pa-
garle come fanno al presente, non parendo bene né per
sicurezza, né per riputatione, et meno per non mostrar
sprezzo di riformarle.
Alla metà del mese che viene, et non prima si crede che
partiranno gl’ambasciatori dell’elettione de’ quali 
--- page 385r---
 et della loro missione fin sabbato fu risoluto di darne
parte a monsignor Maurier ambasciator francese; come anco dell’
ambasciata per Inghilterra a monsignor Carleton; ma fin hoggi né all’
uno né all’altro è stata fatta questa communicatione.
Monsignor di Langarach scrive di Parigi, che quella Maestà
doverà conferirsi a Cales, che di là haverebbe spedito
al re della Gran Bertagna Cadenet fratello del duca
di Luines, né dicendo perché, questi signori sono entrati
in sospetto, et sua Eccellenza che me lo disse, che fosse per far
qualche ufficio pregiudiciale agl’interessi del re di
Bohemia. Di questa andata, et di questa missione
vostra Serenità dal luoco proprio haverà più facilmente la vera
causa.
Il signor principe Mauritio è stato tutti questi giorni passati mal
contento di non haver nuova del re di Bohemia.
Hieri sera hebbe lettere di lui, nelle quali sobriamente se la
passa nel racconto della disgratia successagli, et mostra
cuore fomentato come par, che si scuopri dalle buone
speranze, che Moravi, et quelli di Slesia gli dano
di secondarlo, et aiutarlo con un gran corpo di
essercito.
Viene scritto, che l’Imperatore doverà passar a Salzpurgh, et di
là a Monaco in Baviera, ove doveva convocarsi una
Dieta alla quale era stato chiamato il duca di Sassonia 
--- page 385v---
 con altri principi di Alemagna.
Il detto duca di Sassonio dice di voler haver agiuntate alle
altre armi, ch’egli tiene in piedi altri sei milla fanti, et
doi milla cavalli a primo tempo, et tutto per servitio dell’
Imperatore; et corre la voce, che si pensi sempre più d’Austriaci alle preparationi per la guerra.
Anco li principi dell’Unione si vanno armando così viene
scritto, et par che l’animo non gli manchi; tuttavia
dalle cose passate si forma poco buon giudicio dell’
evento nel resto.
Lasciano che ’l vescovo di Spira, senza fargli ostacolo, fabrichi
di nuovo la piazza d’Oedeneim, che già fu smantellata
tre, o quattr’anni fa dal re di Boehmia allhora
principe Palatino. L’ha messa già in stato di defesa, vi
ha da ottocento huomini alla custodia, et vi è chi afferma
che ’l marchese Spinola ne soministri qualche portione.
Li principi dell’Unione s’iscusano se non gli fano
impedimento non volendo dar a Baviera occasione
sendo occupati da quella parte di far qualche
intrapresa su l’Alto Palatinato.
Ancor s’aspettano con curiosità le nuove d’Inghilterra; ma si teme
che habbino ad esser le medesime d’altre volte irresolute
et di niun frutto al servitio del re di Bohemia.
Qui si tratta oltre l’augumento delle militie, di metter una 
--- page 386r---
 impositione capitale a’ fine di haver commodità maggiore
di provedersi per sé stessi, o altrimenti di assister agl’amici.
Dimani l’assemblea di Holanda si disunirà per revenir alli 6
del mese venturo, riserbando a quel tempo nella conti-
nuatione appresso di detta assemblea di terminar la difficoltà
per il negotio dell’Indie Occidentali. La volontà del guadagno
fa in apparenza tirar questo negotio in longo, ma in
essenza camina la risolutione a lenti passi per arrivar pian
piano sino al tempo dello spirar delle tregue per poter
allhora far la risolutione da dovero se si romperà la tregua
della quale ciò che n’habbi ad esser non si può facilmente
penetrare non lasciandosi intender né di qua, né di là,
ma la maggior parte tiene per fermo, che da questi
ella grandemente si brami per molti rispetti.
Non lascierò di riverentemente significar alla Serenità vostra quello ho
inteso haver scritto monsignor di Langarach, et è che havendo
sua Maestà christianissima deliberata la missione d’Ambasciator straordinario in
Spagna per il negotio della Valtelina doppo l’espositione
dell’eccellentissimo signor ambasciator Priuli, qualcheduno dei consiglieri di sua Maestà
havevan detto ad esso Langarach, che la serenissima Republica
era d’intentione di interessar il Re, et impegnarlo in
quella fastidiosa materia per star ella a mirare, et
sollevarsi dal travaglio: concetto sopra ’l quale la fatto
reflesso il signor principe Mauritio, considerando che di poco 
--- page 386v---
 buon piedi marchiavano quei consiglieri in questo negotio,
et disse, che vi volevano altro, che ambasciate dal Christianissimo
ma effetti proprii; et però dubitava, che qui sotto vi fosse
qualche machinatione pregiudiciale al servitio de’ Grisoni
et di quella parte.
Le mie lettere segnate n° 256 sono qui aggiunte in replica
et le spedii hoggi otto per Anversa. Gratie etc.
Dall’Haya li 22 decembre 1620
di vostra Serenità
humilissimo, et devotissimo servitore
Christofforo Suriano

--- page 387r---


--- page 387v---
Al serenissimo principe di Venetia
2da
n° 258 comincia 257

