
--- page 270r---
n° 235 sola
Serenissimo Principe
scrissero li signori Stati a Zurich, et in Grisoni le lettere, delle quali sarà
aggiunta una traduttione havendomene sue Eccellenze fatta haver copia.
Mandorono a me doppo l’ispeditione dell’ultime lettere mie n° 232
fin 234, che invio annesse replicate per saper s’io havevo
commodità di spedir esse lettere per stradda pronta più che loro
d’Heidelbergh. Io dissi, che non ne havevo per allhora migliore
che per Venetia; onde stimorono proprio di mandar esse lettere
come prima havevano risoluto al loro agente Brederod;
et a me hanno data una replicata di esse a fine che per
ogni accidente, che potesse occorrer la vostra Serenità fossero fatte capitare
a’ signori Grisoni, et a Zurich. Ella intenderà il contenuto delle
lettere esser in sostanza quello stesso, che accennai colle passate
mie.
Questi signori doppo ’l mio avviso hanno con lettere pervenutegli d’Ale-
magna inteso anc’essi la surpresa del Valtellina, et il
masacro fatto particolarmente in quelli della religione riformata;
ma come che passano più avanti che a questo pretesto di
religione, et di vendetta contra quelli; così scuoprono chiaro
esser state prese l’armi da quei sudditi per mera sedutione
de’ Spagnuoli a fine per questa stradda ridur quei popoli
alla loro devotione, et quel passo sotto ’l loro dominio, et
auttorità. Quanto questo pregiudichi agl’interessi di
vostra Serenità ognuno lo vede, et ne ha sentimento. Il pensiero, et il
giudicio, che qui formano è ch’ella intendendosi bene con li
Svizzeri suoi collegati si sia già mossa, o non
habbi a tardar a muoversi vigorosamente per far ostacolo
al corso della ruina manifesta, et della perdita del passo,
sendo la base principale sopra la quale resta posata l’aleanza
ch’ella ha con quei signori; et dal discorso de’ più sensati cavo 
--- page 270v---
 che con gran curiosità si starà da questa parte attendendo le
novelle del seguito, pervadendosi di certo, ch’ella mentre al
presente vede lo Spagnuolo imbarazzato nelli affari così gravi
di Alemagna con tante spese, et interessi da questa parte non
lasciarà fuggirsi l’occasione di farsi l’addito a quel
confine: concludendosi dalli medesimi che perso quel passo al presente
habbi ad esser perso, et irrecuperabile per sempre: congieturando
dalla natura de’ Spagnoli, che postovi piedi fermo non si lascieranno
rimuover più da così buona pezza. Io sono stato da qualcheduno
interrogato di quello sarà per far la Serenità vostra. Porto per risposta
la prudenza di lei, et confermo, che non haverebbe mancato
di porger quei rimedii, che più a lei fossero parsi proprii
et opportuni per servitio de’ Grisoni, et per servitio di quel passo.
Se questi o fossero vicini, o potessero in qualche maniera esser
liberi, et senza altre spese per somministrar aiuti, m’aveggo
molto bene, che lo farebbono; ma dubitano anco che gl’ufficii
o arrivino tardo; o non siano sufficienti, quando non siano
accompagnati dai soccorsi, et dall’assistenza più vicina.
Mando qui aggiunta copia di qualche riporti havuti di Brusselles
la passata settimana, et saranno per quelli dell’Eccellenze vostre che
havessero curiosità di vederli. Toccano l’incaminamento delle
genti, et delle provisioni dei serenissimi arciduchi per Alemagna.
Dell’andata dello Spinola a Mastricht questa è sicura; ma
dove habbi ad esser la massa generale dell’armata non
se ne ha ancor certezza; anzi il signor Principe scrive da Arnhem
alli signori Stati, che tuttavia non haveva alcuna ferma notitia
per dove lo Spinola marchiasse. Si fa correr voce, ch’esso
Spinola haverà un’armata di vint’otto in trenta milla
combatenti, et che in ogni modo vogli far testa ai principi 
--- page 271r---
 dell’Unione, et entrar nel Palatinato per l’essecutione del
placart dell’Imperatore. Altri dicono, che arrivato tra Andernach
et Coblens, fattovi un ponte, et passato con l’essercito il Rheno
quivi si fermerà; et coll’assenso di Treveri, et Colonia sia per
pigliar posto, et ridotti sicuri, et avantaggiosi per svernar in
quella parte: ma alcuni tengono, che questa sia publicatione
artificiosa, non parendo, che compli al servitio del re di Spagna
o della casa d’Austria mettersi in una spesa così grande
per attender poi la nuova stagione, et dar campo alla
contraria parte di rinforzarsi.
Hanno questi signori havuto avviso, che li principi dell’Unione
habbino un buon corpo d’essercito, et che siano per mettersi tra
Francofort, et Colonia, risoluti di far testa, et combatter il
passaggio al marchese Spinola; et uno di questi signori ha
detto a chi me lo ha riferto, che detti principi hanno offerto
al bisogno, o quando parerà a questi signori Stati, che uniran-
no le loro con le forze del signor principe d’Oranges. Sopra ciò
da questa parte non vi è risolutione; ma si aspetterà quello,
che ’l tempo porterà. Di più intendo esser stato risoluto,
che in caso di bisogno, passando avanti lo Spinola contra
il Palatinato, o principi dell’Unione, che dell’essercito del
signor principe Mauritio sia per levarsi un buon corpo di militia,
che vedendosi campo franco, et opportunità di attaccar, et far
danno allo Spinola haveranno carica, et commando di
farlo. Il resto dell’essercito resterà a’ confini per contr-
opporsi a don Luigi di Valasco, che come le ho scritto si ridurrà anc’egli verso le rive del Rheno.
All’essercito del signor principe d’Oranges si agiunteranno li doi
milla inglesi condotti dal generale Veer, et li altri anco 
--- page 271v---
 altrettanti, che si aspettano, quando non possino per lo sforzo
del marchese passar avanti, per prender poi il partito, che
stimeranno per maggior servitio. Qualche mio confidente ha
cavato, che questi signori s’intendino assai bene con il re d’Inghilterra
et che se ben mostri di non voler intricarsi in queste guerra,
che non dimeno col mezo di monsignor Canne habbi fatto saper qui
che per servitio, et conservatione delli Stati del re di Bohemia
farà tutto ciò che a lui sarà possibile, et si potrà desiderar dal suo Regno; et che in tanto si astiene dal dichiarirsene
in quanto la ragione di Stato così vuole; che però debbino
questi signori tener in loro questa intentione perché se la publi-
cano egli la negarà. Più chiaro, et più internamente
haverà sin hora penetrato la prudenza dell’eccellentissimo signor ambasciator
Lando se simil degni concetti riposino nel petto di quella
Maestà. Qualche parole dettemi dal signor ambasciator Carleton
mi fanno formar buona apparenza. Che ’l lasciar sortir
queste genti del Veer, et l’altre, che si aspettano indica-
no la volontà della Maestà sua non esser quale la dichiara Spagnuoli; ma che si possino sperar anco
effetti più evidenti, et manifesti, che può bastar, che così
si habbi cominciato. Vostra Serenità com’ho detto sarà meglio avver-
tita dal proprio luoco.
Doi compagnii del reggimento del detto general Veer fecero
mostra giovedì su la campagna di Delft. Una del signor
conte d’Oxfort, et l’altra del signor conte d’Essex. La prima
forte di 275 teste, et l’altra di 307. Non vogliono
esser più di 250 l’una, ma par che quei signori habbino
pensiero di condur li sopranumerarii a lor spese sopra
il Palatinato. Fui invitato a vederle dal signor Ambasciatore 
--- page 272r---
 et veramente per gente, et levata nuova non ve n’era pur
uno a reiettare; et particolarmente per gl’officiali sono tutti
bravissimi soldati. Devono partir fra un giorno o doi
verso il campo di sua Eccellenza et la causa della dimora è stato
il mancamento dell’armi, sendo state livrate non solamente
doppo ’l tempo accordato; ma anco di qualità inferior
all’accordo; onde il signor Carleton ha procurato, et ottenuto
dai signori Stati, perché non si perdesse il tempo del marchiare,
che la detta soldatesca fosse proveduta dai magazini di
questi Signori.
L’assemblea di Holanda ridotta di nuovo ha per mano l’affare
dell’Indie Occidentali; et vorrebbono pur veder di ridurlo
in stato. Come prima in un capitolo con parole generali
pareva, che li principi restassero esclusi di poter, come principi unir in detta Compagnia, et haver parte in essa; così par hora si rimetti in piedi, et alcuni sostentino
di lasciar libero campo a’ principi; et questo a fine di
poter proceder nell’essecutione con auttorità, haver
forze sufficienti, et quello che più importa denaro ch’è
il nervo, che si ricerca per dar appoggio al principio per
il viaggio detta Compagnia.
Attendono le Amiralità anco con diligenza per l’armamento de’
vasselli contra corsari. È stato portato avviso, che dodici ne
siano in Siviglia quasi del tutto pronti per unirsi con questi
et con quelli d’Inghilterra contra li medesimi corsari; ma qualcheduni
che comprendono molto bene il contracuore, che ha il
re di Spagna di veder ne’ presenti tempi tutto quasi il
trafico del Levante, et d’altre parti nelle mani de’
Holandesi stimano impossibile, che sua Maestà catholica si risolverà 
--- page 272v---
 di mettersi a questa Unione, credendosi, che goderebbe volontieri
veder ogni dì presi qualche vassello di questi paesi dai pirati,
onde poco fondamento si fa sopra un tal avviso.
Non ho con quest’ultimo ordinario ricevute lettere della Serenità vostra et
l’ultime furono quelle de’ 28 del passato.
Toccante all’affare delle dodici navi mi occorre dirle riverente-
mente che venerdì passato (quando credevo esser affatto
libero di più pensarvi) furono a me doi deputati dell’assemblea
dei signori Stati, dicendomi in nome loro esser tormentati dalli par-
tionevoli del vassello abbruggiato per la sodisfattione del valore
di esso; allegando molte ragioni, et fondandosi sopra non esser
il vassello licentiato quando si abbruggiò ma ripreso in servitio
dicendo altri concetti dei già detti, et discorsi, et per saper
da me quello che si haveva a fare perché li partionevoli si
fondavano sopra la promessa, che li signori Stati loro havevano
fatta di sollevarli da tutti li danni, et interessi. Mostrai
meravigliarvi di questo nuovo tentativo, et che li partionevoli
già sodisfatti dell’intiero dei loro noli fino all’abbrucciamento
del vassello andassero tentando li signori Stati, et camminando sopra
vano fondamento; et qui allegai quanto da vostra Serenità mi è stato
più volte scritto; et quello anco, che mi ha scritto l’eccellentissimo signor
Generale. Ivi risposero questi signori ch’era necessario trovar qualche ripiego, et che erano in pensiero di parlarne anco
coll’eccellentissimo signor ambasciator Trivisano. Io dissi che li signori Stati have-
rebbono potuto far quello che più fosse loro parso bene,
ma che io tenevo per certo, che anco da sua Eccellenza li sarebbono
state allegate le medesime sussistenti ragioni allegate
tante volte da me. Con questo partirono. La mattina p[oi]
del sabbato da un clerico dell’assemblea mi fu portata 
--- page 277r---
 la deduttione delle ragioni de’ mercanti interessati in esso vassello
presentata alli Signori, la quale non pigliandola manco in mano dissi,
che ringratiasse sue Eccellenze per mio nome, et che non havevo che far
di veder altre ragioni; stimando bene così per non dar fomento
di principio di contestatione, et che li interessati se ne
prevalessero. Sarà bene (ha riverentemente detto) che vostra Serenità facci
capitar qui all’eccellentissimo signor ambasciator Trivisano, che sarà in tempo
senza dubio quello, che stimerà più proprio al ribatter
questa pretensione; et particolarmente sopra quello, che allegano,
che licentiati li cinque vasselli sia loro di nuovo stato
fatto sapere, che doveranno ancor far servitio; et che in
questo mentre il vassello si sia abbruggiato, et gl’altri quattro
vasselli habbino ancora continuato per quattro, o sei
settimane a servire, et poi siano stati d[i] nuov[o] licen-
tiati. Questo è uno, et principal fondamento delle
pretensioni per ribatterlo è necessaria qualche valida
et ferma ragione credend’io, che li ordini di star in
servitio (se così è) si siano fatti con particolar mandato
dell’eccellentisismo Veniero allhora capitan generale. La supplico
ch’io habbi questo per render nulla la pretensione. Gratie etc.
Dall’Haya lì 18 agosto 1620
di vostra Serenità
humilissimo, et devotissimo servitore
Christofforo Suriano

--- page 277v---
Al serenissimo principe di Venetia
n° 235 sola


--- page 273r---
In lettere del secretario Surian dall’
Haya n° 235 de’ 18 agosto 1620
Lettera delli signori Stati alli signori Grisoni
Signori et buoni amici. Havendo noi sempre compassionato assai
il corso c’habbiamo veduto prender ai vostri affari, vedendoli
in perpetua agitatione, et inquietezza per le fattioni, et condotta
di quelli, che mirano all’oppressione della vostra libertà, pari-
mente si siamo grandemente contristati della nuova, della presa
della Valtellina fatta sopra di voi, a fine di tal maniera
col mezo delle armi ricondur, et stabilir li banditi, et l’auttorità
dello Spagnuolo, et ancorché noi si promettemo indubitabilmente
tanto della prudenza vostra, che del vostro corraggio, onde
da voi medesimi vi appigliarete a quei consigli, che sono necessarii
per la ricuperatione di così importante luoco, che vi rende
sì considerabili ai vostri vicini per desiderar con tanta affettione
la vostra aleanza: tuttavia vi piacerà pigliar in buona
parte, se noi, tocchi dal sentimento della vera amicitia
la quale vi portiamo per abondare, vi essortiamo voler
forzarvi, et invigorirvi a fine da voi stessi far pentir
li vostri fationarii della loro mala fede, et intrapresa.
Noi credemo ancor che li vostri amici, et collegati vi
seconderanno vigorosamente in questo disegno per l’apprhen-
sione, che haveranno del loro proprio interesse nella
perdita vostra, o nell’esservi indeboliti, il che fa che
insieme ne scrivemo alli signori di Zurich vostri collegati
et nostri buoni amici. Et se il sito nostro vi fosse più
vicino noi vi testificaressimo volontieri in effetto la
sincerità dei nostri consegli, et il pensiero, che noi havemo
della vostra libertà. In questo mentre noi faremo pregar Dio.
Signori et buoni amici che presiedi alle vostre deliberationi
et benedisca li vostri disegni; concedendovi
sanità, et longa vita. Dell’Haya li 12 agosto 1620.

--- page 273v---
Lettera delli medesimi signori Stati alli signori di Zurich
Magnifici et honoratissimi signori nostri buoni amici.
Noi vi facessimo ultimamente raccommandar seriusamente dal signor di
Somerdsch nostro ambasciatore verso la serenissima republica di Venetia la
conservatione dello Stato, et della libertà delli Grisoni vostri
vicini contra le pratiche di quelli, che dalla loro ruina
sperano anco d’incaminar quella della vostra Republica.
Et noi con gran contento habbiamo al suo retorno inteso
che voi havete ricevuto, et abbracciato con affetto l’
apertura, et avviso, che per nome nostro vi ha egli rap-
presentato. Havendoci in altre vesi così evidenti testimonii
della vostra prudenza, et della vostra affettione verso la causa
publica, et della religione, et del nostro Stato, che habbiamo
ogni maggior occasione di conservarne memoria, et
farla apparere quando l’opportunità degl’affari lo
permetterà. Ma sendo noi informati, che per causa dell’
ultimo motivo suscitato dai fationarii nei medesimi Grisoni,
li banditi prevalendosi del supporto delle forze, et del sito
del forte di Fuentes si siano impatroniti a meno armata
della Valtellina; onde la consequenza non può esser,
che pregiudiciale alla vostra sicurezza, et tranquilità.
Noi stimiamo che pigliarete in buona parte mentre vi
pregaremo di voler prontamente pensar a voi medesimi
per dipartir così prudenti consigli, et forti assistenze ai
detti Grisoni, quali il bisogno de’ vostri così vicini collegati
ricerca a fine che possino prontamente ricovrar quello,
che loro è stato preso, et con tal mezo conservar il passo
d’Italia, che par, che si habbi disegno di tagliare a fine
d’intraprender quelli poi dei cantoni, che haveranno
affetto a mantener la loro religione, et libertà. Vostre signorie 
--- page 276r---
 sanno di quant’importanza vi sia questo colpo, et a tutto
buon partito. Noi per tanto non usaremo molte persuasioni
per raccomandarvelo; anzi dandovi perfetta sicurezza
della nostra amicitia, pregaremo Dio.
Magnifici et honoratissimi signori nostri buoni amici di voler
presieder alle vostre deliberationi, benedir le
vostre intraprese, et darvi sanità, et lunga vita.
Dell’Haya li 12 agosto 1620. 
--- page 276v---
 n° 1
Translatione di doi lettere
delli signori Stati l’una alli signori
Grisoni et l’altra alli signori di
Zurich

--- page 274r---
In lettere del secretario Surian n° 235
de’ 18 agosto 1620
A’ 4 agosto 1620 a Malines.
Viene scritto, che ’l giorno de hieri sono passati circa cinquecento
Valoni, ch’erano mandati per accompagnar il canone.
Item domenica passata sono stati condotti sopra ’l mercato della detta
città circa vinti pezzi di mezi canoni, et anco qualche quantità
di pezzi di campagna, et doi mortari.
Si dice, che sono ancor alla casa delle munitioni pronti altri
14 mezi canoni.
Item si è carricato sopra detti carri vinti, o vinticinque ponti per
passar l’acqua.
Vi sono fuori della porta di Lovania circa cento cinquanta
carri carichi di moschetti, piche, corde da fuoco et tavole,
et diverse sorti di munitioni.
Item si aspetta ancora circa cento carri carichi di polvere con
qualche genti da piedi, li quali dicono che partiranno tutti
insieme fra doi o tre giorni secondo narra la detta lettera
scritta da persona degna di fede.
Si dice di più, che pigliano il loro camino per Colonia, et altri per
Mastricht, del che il tempo ci farà capaci.
Memoria di quello s’è passato a Malines a’ 5 agosto 1620.
Il detto giorno sono passati tre in 400 matelotti, et verso sera
sono passati anco doi, o trecento spagnuoli.
Item la notte sono passati circa centocinquanta carri carichi di
polveri, et altre munitioni con sedici carri carichi di denaro
che venivano d’Anversa: si diceva che vi fosse in essi
carri denaro sufficientemente per pagar l’armata per tre mesi.
Il detto giorno tutto ’l canone, ch’era pronto sopra ’l mercato della
detta città cioè li mezi canoni, et pezzi da campagna sino 
--- page 274v---
 al numero di 14 et doi mortari, o petardi sono partiti per Lovania.
S’intende, che da diverse parti sono passati, per la detta città di Lovania
più di quattrocento carri carici di diverse sorti di munitioni.
Item si aspettavano il detto giorno, o la notte, che venissero d’Anversa
più di cento carri carichi di tutte sorte di balle di canone, et altro.
Et per mancamento di cavalli da munitione sono rimasti nelli ma-
gazini ancora 14 doppii canoni, che seguiranno per Mastricht
et di là a Valchenburgh quattro leghe di Giuliers.

--- page 275r---
Reggimento

Di Balanzon
3000
De Guelsin
3000
De Bairer
2400
Conte d’Embden
3000
Italiani di questo Paese 8 compagnie
1000
Don Diego Messia
1200
13600
Cavalli
5000
d’Italia

Spagnoli
3500
Napolitani
4000
Più di Italia
3000
10500
Monsignor de Waech
160
Jehan Borromeo
150
Una compagnia de Granding
150
Filiberto Spanghen
150
Monsignor de la Ree
150
Una compagnia di più
150
910

--- page 275v---
n° 2
Riporti di Brusselles
nel n° 235 sola
