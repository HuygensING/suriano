
--- page 220r---
Prima
n° 222 fin 223
Serenissimo Principe
non hanno questi signori coll’ultimo ordinario ricevute lettere dal signor
ambasciator Arsen. Scrive solo al padre, et continu[a]ndo a laudar
gl’honorati trattamenti dice, che lasciava per allhora
di scriver in publico perché stava attendendo la risposta
alla sua espositione, copia della quale ricevo nelle lettere della Serenità vostra de’ 25 del passato, insieme con essa risposta
che haveva terminato di dargli.
Nella medesima veggo quanto haveva risoluto intorno alla
corrispondenza d’ambasciator ordinario da parte, et d’altra
et ch’ella lo haverebbe eletto doppo, che qui havessero
eletto il suo. Di che io tacierò lasciando, come mi com-
manda, che questo sia portato dalle lettere del medesimo
signor Arsen.
Con quanto vostra Serenità mi accenna nelle medesime lettere sue, et veggo
espresso nella sudetta risposta sono stato questa mattina
alli signori Stati Generali, non havendo potuto farlo prima
per li multiplici affari di questi signori, et con ufficio con-
forme al commandamento della Serenità vostra portai la mia espositione,
non tralasciando concetto, che mi parve poter imprimer
nell’animo dei signori Stati l’interesse non tanto di vostra Serenità
che il commune con queste Provincie. Tutto fu atten-
tamente udito, et doppo haver li signori dell’assemblea
parlato un poco insieme, il Presidente mi confirmò
in lingua latina quello, di che mi ero aveduto nel
corso del parlare, che risentivano assai della maniera del proceder del primo Visir, et mi aggiunse, che
havevano certa speranza, che l’Haghes non haverebbe 
--- page 220v---
 tralasciato ufficio alcuno per conformarsi colla mente dei signori
Stati intenta al riposo, et quiete della serenissima Republica, al
bene del commune interesse, et al servitio della christianità, et
erano certi, che haverebbe impiegata quell’auttorità, che
pareva, ch’esso Haghes havesse alla porta di Constantinopoli
aggiungendo, che godevano li signori Stati, che vostra Serenità havesse così buone
relationi delli ufficii, che faceva l’Haghes. Et mi ringratiò
della communicatione confidente d’un tal importante avviso.
Mi ringratiò anco di quanto loro communicai toccante i pen-
sieri de’ Spagnuoli di fomentar humori dentro al paese
de’ Grisoni, far calar genti a quei confini, della mira,
che havevano sopra la Valtelina, et dei fini per li quali a
questo si muovevano; et dall’Eccellenze loro furono conosciuti
quali dalla Serenità vostra vengono descritti nella risposta al
signor Arsen.
Il tutto rifersi hieri anco al signor principe d’Oranges, c’hebbe
sentimento grande, et concluse la finezza de’ Spagnuoli
esser la sola, che inganna ognuno, et particolarmente
faranno ogni attentato contra la serenissima Republica
onde haveva ella gran occasione di star avvertita.
Io non mancarò di andar tuttavia nei discorsi privati
facendo con questi signori quelle considerationi, che
merita negotio di tanto momento; o almeno in quanto
saprò loro anderò imprimendo l’interesse commune.
Gl’avvisi ordinarii, o riporti parlano della condotta del signor
colonello Rocalaura, et alcuni di questi Francesi, che
l’hanno inteso laudano grandemente la serenissima Republica, così 
--- page 221r---
 fanno anco altri poiché così bene ella tratti chi la serve.
Questo è venuto anco a notitia del signor principe Mauritio
che ha mostrato di stimar assai; et lauda
grandemente (come ha sempre fatto) il signor di Rocalaura per
soldato di valore, et d’isperienza, et che può render
vuon servitio a quel serenissimo Dominio.
Intorno alle navi, et ai conti di esse, non ho d’aggiunger
alcuna cosa all’Eccellenze vostre aspettando, che mi venghino
dalle Amiralità quanto più presto stante la solicitatione
che gliene hanno fatta li signori Stati. Intanto resto
consolatissimo, che habbi trovato buono il riverente av-
viso, et della risolutione presa sopra esso, che coll’eccentissimo
signor ambasciator Trivisano venga uno de’ suoi ragionati
a fine di poter con esso agiustar tutte le cose a
a* sollevo mio, et particolarmente a sodisfattione della
Serenità vostra.
Aspetterò anco quello ella mi dirà intorno a diversi particolari
contenuti nelle mie lettere dei 16 del passato toccanti le
navi, capitani di esse, et mogli dei capitani morti.
Arrivato il capitan Stur in questa Provincia fu a vedermi
et mostrando di esser obligatissimo servitore di vostra Serenità
mi ha pregato di confirmarglielo, et insieme, che
sarà a tutt’hore pronto per rivenir a’ piedi
di lei quanto ella si compiacerà fargliene far
ogni picciolo moto.
Attendo con l’ordinario di venerdì prossimo, che risponda
alla data dei 16 del passato ciò che haverà risoluto 
--- page 221v---
 sopra le informationi havute da quel signor di Lormes per li vas-
seli de’ pirati. Egli pensa, che sia necessario che si ritiri
di qua in qualche luoco, mentre per pica particolare per
parole assai alte, et ingiuriose espresse contra monsignor
Pelicart agente del Christianissimo in Brusseles par che
sia perseguitato: al qual proposito darò quello che
m’è venuto. Questo signor ambasciator di Francia fu ulti-
mamente a me, et sotto pretesto di visita mi communicò
una lettera del detto monsignor Pelicart, nella quale gli dà
conto di haver havuto ordine dalla corte di far
metter prigione detto di Lormes. Mi mostrò la copia
della lettera del re, non so se finta, o reale, o pur
cavata come si suole: tant’è che Pelicart lo prega
che havendo inteso, ch’esso di Lormes si trova
nell’Haya debbi far instanza alli signori Stati, et
al signor principe Mauritio per haverlo prigione perché
questo era servitio del re. L’Ambasciator mi disse confi-
dentemente come mostrò di farlo, che comprendeva per
quello haveva havuto anco da altri della Natione
che questo era particolar odio di Pelicart; ma che
tuttavia havendo inteso ch’era questo signor di Lormes
nella mia casa era venuto ad avertirmi, et conferirmi
quest’ordine che haveva da esso Pelicart, che se non
fosse esso visconte di Lormes uscito dell’Haya vedeva
che non haverebbe potuto far di meno di non tentar la
sua retentione; che non haveva voluto far alcuna cosa per
esser nella mia casa, et però mi pregava, che lo facessi 
--- page 222r---
 partir di qua acciò potesse scriver ad esso Pelicart
ch’era stato nell’Haya, ma che era partito, et
che fra tanto non lo lasciassi uscire, né veder
da qualcheduno de’ suoi; et disse che questo era corsaro,
che voleva dir inganatore, et simil altri concetti
proprii di simil sorte di genti; che mi sono stati
aggiunti anco da qualcheduno di questi Francesi. Io
dissi all’Ambasciatore che lo ringratiavo dell’avviso,
et che esso Visconte era venuto in compagnia
del signor Falghero, et Pasini venetiani, che per suoi par-
ticolari affari erano capitati qui, né altrimenti lo
conoscevo, et che credevo, che esso Visconte risa-
puto questo se ne sarebbe andato da sé medesimo.
Egli come ho detto pensa a sbrigarsi di qua, ma
ancor sta incerto dove habbi a ritirarsi se in qualche
luoco di queste Provincie, o pur passar in Inghilterra
et quivi aspettar fino al termine stabilito con le mie
d’hoggi otto alla più lunga l’ordine, che può
venire dalla Serenità vostra. Non esce di casa, né
si lascia vedere, et sendo tanto prossimo venerdì
alla venuta del dispaccio, credo che si trattenirà
fino a quel giorno per prender poi altra risolutione
che l’Ambasciatore habbi voluto dichiarir questo per
huomo poco buono, io so di non haverlo havuto mai
per un angelo; ma che li corsari si valessero del mezo
suo per esser lor confidente, et della stessa natura: con tanto maggior desiderio adunque aspetto 
--- page 222v---
 li prudenti ordini della Serenità vostra. In tanto non mancarò di
caminar con ogni maggior cautezza per non pregiudicar
al servitio che si aspetta, et alla riputatione in quanto
si deve. Gratie etc.
Dall’Haya li 14 luglio 1620
di vostra Serenità
humilissimo, et devotissimo servitore
Christofforo Suriano

--- page 223r---


--- page 223v---
Al serenissimo principe di Venetia
prima
n° 222 fin 223

