
--- page 216r---
3a n° 221 comincia 219
Serenissimo Principe
il signor ambasciator Arsen nelle sue lettere scritte alli signori Stati rappresen-
ta distintamente tutto quel più che si può dire degl’hon[ori]
et honoratissimi trattamenti usati verso di lui dal primo piedi
che ha posto nello Stato della Serenità vostra per tutte le città
et terre, che sino al suo arrivo a Venetia ha passate
in quel serenissimo Dominio; descrive l’honoratissimo alloggia-
mento trovato preparato in Venetia, gl’incontri, i regali,
et più l’applauso universale alla sua comparsa, et il
grato accogliemento fattogli costì dall’Eccellenze vostre; dicendo
non bastargli l’animo poter esprimer a sufficienza quello
che ha ricevuto. Parla degnamente de’ senatori, che lo hanno
rincontrato, dell’illustrissimo signor cavalier Foscarini in particolare; ma
principalmente lauda la persona dell’eccellentissimo signor ambasciator Trivisano.
Oltre le lettere publiche più, et più ne ha aggiunte in
particolare al padre secretario dell’assemblea, alla moglie,
et spetialmente al signor principe Mauritio, il che essendomi
dall’Eccellenza sua communicato mi disse: l’Arsen è assai eloquente
et scrive bene; ma s’iscusa, che la penna non può
esser sufficiente a descriver quanto si conviene quello
che sin allhora haveva ricevuto di buon trattamento,
et quanto li signori Stati nella persona di lui habbino acquistato di honore, et di riputatione appresso una tanta Republica
et soggionse l’Eccellenza sua mostrando di dirlo seriosamente siamo
hora intricati perché non sappiamo come potremo in qualche picciola parte sodisfar alle tante cortesie usate
verso l’Arsen. Hieri furono meco (disse l’Eccellenza sua) alcuni 
--- page 216v---
 di questi signori per communicar insieme quello doveremo fare
et in somma habbiamo compreso molto bene l’impossibilità
nostra all’arrivar di gran lunga; onde habbiamo concluso
di far quello si potrà, et voi ci sarete testimonio, che noi
non habbiamo qui palazzi, ornamenti, o commodità sì proprie
come si converrebbe, et ci aiutarete nell’iscusar la
nostra debolezza. Io a sua Eccellenza, et ad altri dei signori
Stati, che m’è occorso di vedere, et m’hanno gettati dei
medesimi concetti. Ho risposto, che dove concorre una
corrispondenza così ferma, et così sincera d’amore com’è
tra la serenissima Republica, et queste Provincie ogni dimostratione
riuscirà sempre grata, et accetta, che sapevo la grandezza
dell’animo di questi signori quant’ella fosse, et sapevo
insieme, che non haverebbono bisogno del mio intramezo
per iscusa. Scrive il signor ambasciator Arsen al signor ambasciator d’Inghilterra
una lettera molto piena sopra questi particolari, et lo prega
instantemente di essortar questi signori alla venuta dell’eccellentissimo
signor Trivisano all’honore, et alla liberalità; così scrive
anco a qualche suo altro intrinsico amico. Sono sicurissimo
che studieranno, et inventeranno [li] signori Stati ogni più
honorata, et degna maniera, et ben mi sono aveduto,
che ’l signor principe Mauritio ha il pensiero a questo.
Mi pregò instamente di fargli saper presso poco quando
doverà esser qui l’eccellentissimo signor ambasciator Trivisano; et quando
la necessità porti, che habbi ad uscire in campagna;
come si va mettendo ad ordine per farlo; ch’io là dove 
--- page 217r---
 sarà glielo mandi a far sapere, et me ha posto in
stretto obligo, et promessa.
L’uscita dell’Eccellenza sua dipende totalmente dalla mossa del marchese
Spinola. Si sono havuti avvisi, che si erano pro-
rogati ancor otto giorni dal primo ordine al marchiare
che vuol dir verso la metà del presente. Alcuni dicono
perché non habbi esso Marchese trovate le militie, né il resto
necessario ad una tanta truppa così ben pronto et ad ordine
come si prometteva; et altri, che sia per aspettar una
risposta di Spagna: in ogni modo qui non si è tralasciato
punto di passar innanti et negl’ordini, et nelle provi-
sioni. Alle frontiere tutte le genti destinate per uscirne
ad accompagnarsi col grosso, che l’Eccellenza sua vorrà haver seco
sono in punto per muoversi al tocco della cassa, si sono
incaminati alcuni guastadori, l’artiglierie necessarie
sono leste all’imbarco; et ogni capo di guerra non
aspetta che ’l ceno. Sua Eccellenza mi communicò hieri,
che haveva lettere di Brusseles con avviso di voce
sparsa, che Spagnuoli appresso la partenza delle truppe
levate pensino far nuova levata di sei, over otto
milla fanti da piedi. Si maravigliò meco di un sì
gran preparamento, et che ancor non si scoprissero li loro
dissegni, ma si fermò nel creder certo, che non si muovessero
che per l’Alemagna. Se ben chi gli scrive (disse) parla
dell’intrapresa di Giuliers, et che mirassero anco sopra
Embden, et Bremen, publicando dei medesimi fasti, che se ne 
--- page 217v---
 sarebbono impossessati in passando. Sorridendo a questo il
principe; stiamo male aggiunse, se si fermano. A dir la verità
non vi è rincontro qui sufficiente, dal quale almeno per
congiontura si possi cavar il certo del viaggio del
marchese Spinola; et con tutti li preparamenti vi sono
anco di quelli, che tengono che se non anderanno in fumo
tante divulgationi, almeno le cose non habbino ad esser
di tanto momento quanto n’è lo strepito. Et sua Eccellenza non
sa che creder; ma vuol però per sicurezza di queste Pro-
vincie più tosto temere, che restar sprovisto.
Non lauda punto la tardanza, et irresolutione d’Inghilterra, et per
la levata del colonello Ver mi disse con sentimento: è a che
serviranno doi milla fanti?, havendo inteso, che tanti solamente
si facci stato di mandar per provisione, et che poi habbino
a seguitar gl’altri; et poi mi disse in confidenza quello,
che vostra Serenità deve haver havuto dall’eccellentissimo signor ambasciator Lando
che quella Maestà vogli haver giuramento dal colonello
Ver, et dai capitani, et officiali, che non si muoveranno
che a solo mantener l’elettorato. Aggiungendo. Vedete
mo se siamo ben forniti, et quello che si potemo prometter
tutti, o la più gran parte di quei ministri sono
contaminati, et il Re stesso dagl’ufficii de’ Spagnuoli
è adormentato. Proferendo anco questo con particolar
senso; et mi disse, che non mostrassi col signor Ambasciator inglese
haver alcuna cognitione di questo.
Li signori Stati, et l’Eccellenza sua sono mattina, et doppo pranso insieme, et 
--- page 218r---
 quelli anco del Consiglio di Stato; et la provincia di Holanda
ancora che sta hora ridotta; consultando ognuno per la
parte sua a quello che trovano ispediente, et servitio per la
Republica.
Dovendo con sua Eccellenza partir la compagnia di guardie, et sendo
partita di qua quella del colonello Ver, ne hanno fatto
venir qui doi altre, che si fermeranno per sicurezza
dei signori Stati.
Prima del partire il signor principe d’Oranges vuol stabilir l’accordato
dalla signora principessa di Oranges in Francia col principe
di Condé, et hoggi o dimani devono esser mandati in
Anversa da cinquanta milla fiorni in tanti albertini
moneta dalla quale trova tirarsi la minor perdita, li
Calandrini, et compagni suoi d’Amsterdam faranno
anc’essi un cambio per Parigi di altri cinquanta milla
et così anderà sodisfacendo all’obligo del contratto, per lo
stabilimento del quale si trova il secretario del principe
di Condè. È contenta sua Eccellenza perché così resta
libera usufruttuaria senza contesa di quello ha
hereditato dal fratello. Il resto che sarà altri
centomilla fiorini si conterà per l’anno che viene in
doi rate; et si supplirà a tutto con commune sodisfattione.
Dall’Haya li 7 luglio 1620
di vostra Serenità
humilissimo, et devotissimo servitore
Christofforo Suriano

--- page 218v---


--- page 219r---


--- page 219v---
Al serenissimo principe di Venetia
3a
n° 221 comincia 219

