
--- page 327r---
2da
n° 247 comincia 246
Serenissimo Principe
sono questi signori dietro alla consulta sopra l’instruttioni
degl’ambasciatori che devono partir tanto per Francia, che per
Inghilterra; et per quella di Francia in particolare non sano
risolver quello, che devono fare, sendo entrati in non
poco sospetto degl’andamenti della Francia, et delle
volontà del Re, dei ministri, et d’altri dipendenti
contra quelli della religione riformata, doppo haver
intesa l’erettione di certa Chiesa catholica in luoco
ove da settanta anni passati mai era stato esser-
citato il catholicismo; et tanto peggio per esservi
stati posti iesuiti. Sono anco in sospetto di una
lega, et intelligenza secreta tra qualche principi
contra quelli della religione riformata.
Sentono discontento anco, che ’l re della Gran Bretagna
si mostri così lontano dall’operar ciò, che stimano
sarebbe di suo dovere per l’interesse commune
et per il servitio del suo genero; et la propositione
di monsignor Carleton quando espresse la dichiaratione
del Re fu stimato d’assai fiachezza. Non
la lasciò per scritto all’assemblea; ma scrisse in
conformità al principe Mauritio, et all’occasione
di haver io visitato l’ambasciator di Francia hebbi modo
di cavar copia della lettera il traslato della 
--- page 327v---
 quale mando qui aggiunto stimando, che possi riuscir di
gusto ad alcuna dell’Eccellenze vostre il vederlo.
Questo anco fa, che si tardi la missione delli ambasciatori alla detta
Maestà, et vi si aggiunge, che vorrebbono pur questi signori
prima subodorar qualche cosa dalla parte delli arciduchi
di quello habbi ad esser delle tregue. Non so sel
medesimo rispetto militi anco per la nominatione d’ambasciator
ordinario per costa forse per regolarsi più in un
soggetto, che in un altro secondo l’affare più o meno
grave. Questo è il mio senso può esser che segui
ben presto altrimenti.
Al presente si trova in Frisia il figliolo primogenito del
re di Bohemia condottovi per doversi allevare
presso la moglie del conte Ernesto di Nassau. Con lui
anco si trova il fratello del medesimo Re.
Era stato fatto intender al signor principe Mauritio, che
detti principi volevano venir a Nimeghen per
vederlo, il che inteso, dubitando l’Eccellenza sua di
quello lor potesse succeder di male mentre non
potevano far di meno di non transitar per il Paese
dell’inimico ispedì immediate ottanta cavalli
consigliando, che adrittura passassero in Frisia.
Il fratello sudetto del Re palatino presto si crede habbi 
--- page 328r---
 ad esser nell’Haya; si dice che doverà passar in Inghilterra
a fine di riscaldar quel Re, et necessitarlo colla pre-
senza a pensar con maggior cuore a più vigorose riso-
lutioni per servitio della corona di Bohemia, et del
Palatinato.
Del marchese Spinola non si sente, che si muovi ad effettivi
progressi. Viene scritto, che habbi lasciato Oppenheim
con buona guarnigione, et gli si sia retirato verso
Bringhen. Il mancamento de’ viveri non è molto
grande, ma patisce bene la sua cavallaria di
biade, fieni, et paglie, et par, che tutto quel di
bene, che al presente faccino li principi sia d’impe-
dirgliene il transito. Le malatie, et la necessità
tra la soldatesca italiana sono grandissime. Questo
non è nell’armata de’ principi, de’ quali mi disse il principe d’Oranges, che come erano
forti di cavallaria; così d’infanteria
erano deboli assai, havendo trovato, che li
paesani non valevano né alla fatica, né all’
attitudine, che mancavano assai anco d’huomini
di commando, et soggiunse, che veramente il
soccorso dei signori Stati li haveva confortati, et forti-
ficati di molto.

--- page 328v---
Dalla parte dei principi è venuto qui un gentilhuomo
per ringratiar questi signori del soccorso dato, et per tentar
nuovi aiuti, o almeno eccitarli a far a primo tempo
diversione nella miglior maniera a profitto della causa
commune. Gratie etc.
Dall’Haya li 10 novembre 1620
di vostra Serenità
humilissimo, et devotissimo servitore
Christofforo Suriano

--- page 333r---


--- page 333v---
Al serenissimo principe di Venetia
n° 247 comincia
246


--- page 329r---
In lettere del secretario Surian dall’Haya n° 247
Copia della lettera del signor Dudles Carleton ambasciator per la
maestà della Gran Bretagna al signor principe d’Oranges
de’ 21 ottobre 1620 in conformità dell’espositione
del detto Ambasciatore fatta il medesimo giorno nell’assemblea
dei signori Stati Generali.
Li signori Stati Generali hanno stimato a proposito di far officio con
il Re mio signore li giorni passati col mezo del loro ambasciator monsignor
Carone primieramente intorno li lor proprii affari, poi per
quello dei loro amici. Quanto al primo
si rimette la Maestà sua totalmente alla venuta della loro
ambasciata straordinaria della quale di settimana in settimana
si aspetta l’arrivo, et per quello c’ha ella detto a monsignor
Caron per far ad essi la communicatione.
Quanto al secondo punto, che tocca al genero della Maestà sua
verso il quale hanno pregato li signori Stati, che
sua Maestà concorri per la sua difesa contra ’l nemico come
con dichiaratione delle assistenze ch’essi gli hanno di
già date, et offerta d’impiegar tutto quello che
haveranno di forze, et di potere per via di diver-
sione, o altrimenti, come che da sua Maestà fosse
trovato meglio, et più pronto d’acconsentire unendosi
con essi loro. Mi ha la Maestà sua commandato
in conformità della risposta, ch’ella ha dato a
monsignor Caron (havendo a tal effetto scritto, et
sendosi dichiarita al re di Bohemia, et alli
principi dell’Unione) de farli intender (come io
ho fatt’hoggi nella loro assemblea) che nonostante 
--- page 329v---
 che l’affar di Bohemia sia stato intrapreso senza sua
saputa, et consiglio, di maniera che il giudicio non
è stato rimesso alla Maestà sua, come mediamente ella non
se n’è mescolata, sendosi riservata alla neutralità
per il desiderio, c’ha havuto di rendersi mediatrice
indiferente a fine di componer le dette differenze
havendo sin dal principio intrapreso il detto alla
richiesta, et instanza di ambi le parti: tuttavia
toccante il punto della legitima et naturale difesa
de’ suoi figliuoli, et del loro patrimonio hereditario ella
non s’è tenuta, ne comportata come neutrale, anzi
col mezo di molte lettere prima all’arciduca Alberto
doppo con quello d’ambasciatori espressi, che sono stati
spediti a quell’Altezza, come anco alla più parte
de’ principi dell’Imperio tanto ecclesiastici,
che secolari, li quali mostrano inc[l]inar a quella
parte, ella li ha direttamente fatta l’intimatione
che se qualcheduno facesse invasione del Palatinato
sua Maestà sarebbe necessariamente impegnata per proteger
et difender li suoi figlioli, come ella se n’è dichia-
rata doppo più apertamente al re di Spagna, et
al medesimo Imperatore, questo causa al presente ch’ella 
--- page 330r---
 vede esser stata fatta un’effettiva invasione del lor pa-
trimonio naturale (il che già mai ella non haverebbe voluto
creder, che fosse attentato) secondo ch’ella parla chiaro;
così ella vuol esser ben intesa; come è obligata per
interesse di natural affetione di honore, et di giustitia
di fare. Sopra che io sono stato incaricato di render
gratie alli signori Stati per nome della Maestà sua (come
anco a vostra Eccellenza) per la loro amorevol, et christiana
prontezza nell’assistenza, c’hanno data per la
difesa del Palatinato, et pregarle di continuar il mi-
glior soccorso, che al presente hanno in piedi davanti
li presenti tentativi, et sforzi dell’inimico, come
anco di assicurarle, che sua Maestà non mancarà dal
canto suo dichiarandosi per la loro legitima et giusta
difesa; et nonostante che ella non habbi li mezi
pronti alla mano per dargli maggior assistenza
nanzi l’inverno, che presto si avicina: niente-
dimeno già ella n’ha presa la sua final risolutione
in caso, ch’ella non possi haver questa felicità
di far la pace durante la vernata (il che
dev’ella primieramente, et avanti tutto ’l resto
effettuare con li migliori mezi, che le sarà possibile) 
--- page 330v---
 questo fa, che sua Maestà è deliberata in questo interim
di far tutto quel che potrà di preparativi per la guerra
a fine di trattar la pace con tanto maggior auttorità, che
non ha fatto per innanti, almeno per far in effetto
una real guerra difensiva all’entrar della primavera
che viene in caso (come ho detto) che quanto ella impiega
per la pace riesca inutile.
Questa è la carica, c’ho havuta dal Re mio signore, che
mi ha commandato anco di far la medesima dichiaratione
con lettere mie a vostra Eccellenza et pregarla di communicarla
alli deputati delli signori Stati, che al presente si tro-
vano in campo.
Io ho aggiunto da me medesimo quello ch’io trovo molto a proposito
per la presente necessità (a quest’hora che li signori Stati
sano la resolutione del Re mio signore che conforma dei
desiderii loro) che siano contenti di scriver a vostra Eccellenza
et ai lor deputati, che prima che vostra Eccellenza retiri le
sue truppe in guarnigione ella si sforzi di far tutto
ciò che si puole per la più grande assistenza, et
aiuto del Palatinato, a finché ’l soccorso di sua Maestà
la quale per il presente è impedita per mancamento
di non haver presentaneo modo, et per l’inverno, 
--- page 331r---
 che si avicina non sia resa men profitevole per
li progressi, che l’inimico potesse fare; e senza dubio
farà per prevenir il detto soccorso di sua Maestà poiché
n’haverà la notitia sendo la dichiaratione aperta,
et conosciuta da tutto ’l mondo se non se li fa vigorosa
oppositione.
L’haver li signori Stati mostrato di ricever molto bene questa
dichiaratione di sua Maestà, et l’inclinatione,
che ho osservata nelle loro signorie intorno a una
più forte protettione del Palatinato secondo la
presente necessità dell’affare, mi fa entrar in
buona speranza della loro risolutione di scriver
a vostra Eccellenza et ai signori loro deputati al campo in con-
formità della mia richiesta, et non dubitando
in niuna maniera della prontezza di vostre Eccellenze nel
metter in essecutione tutto, che humanamente si può
fare. Io prego Iddio di dargli buono, et felice
successo restando.

--- page 331v---


--- page 332r---


--- page 332v---
Lettera dell’ambasciator Carleton
a sua Eccellenza
nelle seconde n° 247
