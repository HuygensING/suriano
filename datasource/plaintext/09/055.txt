
--- page 286r---
Prima
n° 237 fin n° 238
Serenissimo Principe
gl’avvisi che la Serenità vostra mi manda con le sue lettere de’ 14 del
passato sono stati da me communicati in conformità della mente
di lei, trovo che corrispondono i sensi di qua, che Spagnuoli
mirino ad impossessarsi della Valtellina, et né temono, né sanno
veder per hora di poter giovar altrimenti, che con ufficii, come li
hanno fatti. Io non mancarò ne’ congressi, che potessi havere
d’andar introducendo quelle ragioni, che potranno suministrar-
misi dalla mia debolezza perché questi signori ponghino ogni spirito
maggiore al negotio.
Un’altra lettera di vostra Serenità ho pur del medesimo giorno toccante li
vasselli di corso. Quello, che ne habbi ritratto il Pasini non
dubito, ch’ella l’haverà inteso dall’eccellentissimo signor ambasciator Lando. Io
però per abondare le mando estratto qui aggiunto della lettera, che a me scrisse esso Pasini, dalla quale l’Eccellenze vostre
comprenderanno il buon rincontro, che si è havuto, che ’l
visconte di Lormes dica la verità, et che li vasselli siano stati
in Irlanda, et di là passati alla costa dell’isole di Canaria.
Et perché detto eccellentissimo signor Ambasciatore si truova sul luoco ho stimato
a proposito, et di publico servitio significar a sua Eccellenza la
mente di vostra Serenità perché tratti con esso Visconte, et lo induchi
a procurar, che tre, o quattro si conferischino a Venetia
per trattar del negotio: dubito però ch’esso signor Ambasciatore, incon-
trerà difficoltà grande perché quei pirati senza il salvo-
condotto generale, et l’abolitione generale dei loro
misfatti non vorranno massime al presente hazardarsi
et mettersi a rischio di dar nelle mani della giustitia
come hanno fatto li capitani Elis, et Blech in Inghilterra 
--- page 286v---
 che sono stati impiccati, et dalla lettera del Visconte comprenderà
che imputa alla dilatione questo accidente successo alli doi.
Mi eccitano il Visconte, et Pasini a dir la mia risolutione
quanto al passar alle Canarie, può esser, che di là li vasselli
siano passati in Barbaria. Sopra questo ho pregata anco
la prudenza dell’eccellentissimo signor Ambasciatore a pensare, et risolver non
havendo la debolezza del mio spirito così facile il ripiego
per farlo. Vostra Serenità in tanto si compiacerà dir il suo senso
se si debba andar a cercar li vasselli ove si siano, et che lo
habbi colla risposta di queste; osservando che non può effettuarsi
questo negotio di tanto rilevo, che con spese per li viaggi; et
il signor Falgher, et io dubitiamo che difficile, per non dir impossibile
sarà il venirne ad effetto per l’accidente successo della
morte delli sudetti, et morte del figliolo del capitan Rama, senza
l’abolitione assoluta, che per quanto viene accennato dal
Pasini, et anco dal Visconte al Falghero par che l’attenderanno
li corsari sin al fine di novembre.
Doppo l’ispeditione dell’ultime lettere mie de’ 25 del passato
n. 236 aggiunte in copia questi signori hebbero con l’ordinario
lettere di Constantinopoli del loro Ambasciatore con avviso
dell’accommodamento del negotio, et ch’era stato inteso
molto bene a quella porta. All’incontro m’è stato
conferito in confidenza dal secretario dei signori Stati, che
in un medesimo tempo hanno anco havuto avvisi di
costì, che l’Eccellenze vostre non restavano molto contente dell’
eccellentissimo signor bailo Nani, et che di ciò li signori Stati have-
vano ricevuta non poca mortificatione dicendo, che 
--- page 287r---
 dubitavano, che quello, che ’l loro Ambasciatore haveva operato
pensando far servitio, et di accommodar con molta
riputatione di quella serenissima Republica negotio sì arduo,
et che senza quello è seguito poteva esser levata la testa al suo
Bailo, et causar qualch’altro cattivo accidente, fosse
mal interpretato. Io risposi al secretario che questo non doveva
capir nell’animo dei signori Stati, perché certamente vostre Eccellenze
erano restate sodisfattissime dell’ottimo affetto, et
della prontezza dell’Ambasciatore verso il servitio della serenissima
Republica; non mi aggiunse d’avantaggio il secretario solo che quanto mi haveva detto era in confidenza;
et che forse qualcheduno dei signori Stati me n’haverebbe
tocco alcuna cosa; et il che seguì appunto, ma in
passando, per bocca del signor Magno di Zelanda, et io
a lui anco diceli ogni più piena assicuranza
della stima, che faceva la Serenità vostra delli ufficii del signor
Haghes. Mi spiace questo sospetto nell’animo dei
signori Stati; et non ho dubio, che la prudenza della Serenità vostra
da quanto le scrissi in questo proposito haverà fatto re-
flesso, che l’Eccellenze loro, et il signor principe Mauritio restassero
sopra di sé, ch’io non così prontamente com’è venuto
l’avviso non communicassi l’accordato, o ringratiassi
delli ufficii fatti. Io non mancarò con l’opportunità
di assicurar ognuno dell’ottima mente, et della
gratitudine dell’animo della Serenità vostra.
Scrive l’Haghes ch’è molto ben veduto a quella porta
per essersi inteso, che li suoi signori con tanto affetto abbraccino 
--- page 287v---
 gl’interessi del re di Bohemia, et assentino a quelli di Gabor
per il regno di Ongaria.
Mi è stato anco communicato essersi inteso da Brusselles, che
Spagnuoli arrabbiavano di questo accomodamento, poiché
erano entrati in speranza veder la Serenità vostra imbarazzata
o in guerra, o in procinto di entrarvi con il Turco senza
detto accomodamento; non ostante il quale, pareva
nondimeno, ch’essi Spagnoli per li loro fini publicassero, che ’l
negotio resti ancor torbido; ma lodato Iddio, che
tutto è altrimenti.
Si è qui intesa la partita dell’eccellentissimo signor ambasciator Trivisiano, et l’
incontro, che ha havuto per le sue robbe. Si avedono che
questo ritarderà qualche giorni di più il suo arrivo
qui; ma sia quando si voglia può assicurarsi vostra Serenità
che sarà il ben venuto. Così mi disse domenica il signor
cavallier Arsen, che fu a desinar meco con il signor ambasciator d’Inghilterra, et si è altri signori dei Stati Generali per honorar
la casa della Serenità vostra, et me come suo riverente, et
humilissimo ministro.
Con tal occasione il detto signor Ambasciatore mi disse, che fatto certo
dell’affetto dell’Eccellenze vostre verso la sua persona, del quale
tante volte glien’havevo dato particolar testimonio mi
voleva pregar, come faceva di raccommandarle a
suo nome il signor luogotenente colonello Gio. Veer perché si
compiacesse di haver in consideratione la sua persona
sapendo, et sendo certo, che vostra Serenità haverà presso di lei
soggetto di valore, d’isperienza, di nobiltà di sangue 
--- page 288r---
 et che può esser sicura, che quello che prometterà attenderà
da devero; aggiungendomi, ch’era cugino del signor Horatio
Veer, che al presente è andato general nel Palatinato;
et che sendo in Alemagna, potrebbe in occasione lasciar
calar delle proprie genti essercitate per render tanto
megliori le compagnie di esso luogotenete colonello Veer
per servitio della Serenità vostra. La raccomandatione è stata
efficacissima, et veggo bene che ’l signor Ambasciatore sentirà gusto della
condotta di questo soggetto per honor della Natione;
et per poter dir di haver egli ottenuto questa gratia
da lei, che habbi havuto in consideratione la sua
raccomandatione. Gratie etc.
Dall’Haya al primo settembre 1620
di vostra Serenità
humilissimo, et devotissimo servitore
Christofforo Suriano

--- page 288v---


--- page 293r---
Quarto sept.

--- page 293v---
Al serenissimo principe di Venetia
prima
n° 237 fin 238

--- page 289r---
Estratto d’una lettera del visconte di Lormes scritta
di Londra a’ 18 agosto 1620
Siamo hoggidì arrivati in questa città il signor Gio. Battista, et io di
ritorno del nostro viaggio di Salsberi, non dubito punto
ch’esso signor Gio. Battista non habbi fatto saper a vostra Signoria quello che
sua Eccellenza haveva inteso toccante li capitani Helis, et Blech
che si sono lasciati prendere essendo in terra, et doppo per giustitia sono stati fatti morire, il che mi rende un
grandissimo dispiacere perché io in effetto ne sono la
causa perché essi non si erano trattenuti, che sotto la mia
parola. Giamai le lunghezze non apportano, che
disgratie alli buoni successi delli affari. Essendo a Salsberi
trovai persone, che mi hanno assicurato, che li vasseli
non erano presi; ma che si erano retirati, et solamente
si erano veduti doi volte alle coste. Arrivò doppo
cinque giorni della nostra partenza da Salsberi un
gentilhuomo irlandese parente del capitan Antonio,
al quale havevo scritto; ma non li ho potuto parlare
perché era andato a tre leghe lontano di dove noi erimo
et il signor Gio. Battista desiderava, che tornassimo in Londra
il che ho fatto. È accaduto in questo mentre una
gran disgratia al capitan Antonio perché è stato uno
de’ suoi figlioli amazzato nella presa del detto Helis,
et lui retenuto come prigione accusandolo complice
con li sudetti perché si haveva salvato dentro nella
sua casa volendolo prendere. Il caso è stato rimesso
in questa città dove l’aspetto di qua a’ dieci, o dodici
giorni o qualcheduno per lui saprò tutta la verità
dell’affare, et subito avviserò vostra Signoria per la quale 
--- page 289v---
 prego il signor Dio etc.
Estratto pure d’un’altra lettera de’ 20 del sudetto mese
Doppo haverli scritto ho scoperto sicuramente che li vasselli
erano nell’isole di Canaria per un vassello di Cales, che
arrivò già quattro giorni in questa città, il quale
haveva caricato vini in una isola nominata Forte
Aventura, et per esser francesi, et conosciuti dai sudetti
capitani non le hanno fatto alcun dispiacere. Dirò
anco a vostra Signoria che non vedo né parlo all’eccellentissimo signor Ambasciatore
non havendolo visto che doi sole volte doppo che mi
ritrovo qui in Londra, benché ciò non ritarda né
avanza li nostri affari. Sopra tutto vi supplico di
far in modo, che questo affare non si neglegia più
perché è più che tempo di dar rimedio o abandonarlo
del tutto per quello che più volte ho detto l’impor-
tanza a vostra Signoria etc. 
--- page 292r---
 

--- page 292v---
n° 2
Estratto di lettera del visconte di
Lormes nel n° 237 prima

--- page 290r---
Estratto di lettere del Pasini de’ 18 agosto 1620
In fine doppo un lungo giro non dirò a vostra Signoria fatale poiché
non so se sia stato forse da me conosciuto per tale, perché
partendomi di Londra insieme con il signor Visconte, et
un altro, che per necessità della lingua fossimo constretti
haver con noi con pigliar la posta continuando il viaggio
verso Irlanda, come avvisai a vostra Signoria prima che partir di
Londra, et arrivati, che fossimo a Salsberi luoco lontano
di qua 80 miglia in circa, trovassimo che in quel punto
vi era arrivata sua Maestà andando visitando il Paese
et per fortuna il Visconte rincontrò un confidente
del negotio che giovò molto per haverne certa informatione
in che stato fossero quelli brighenti, et se si trovavano
più in quelle spiaggie d’Irlanda et con mia consolatione poiché si ha
avanzato oltre la pena la spesa di molti iacobus
et più anco fu causa, che arrivato l’illustrissimo et eccellentissimo signor
ambasciator Lando in detto luoco per parlar a sua Maestà
mostrò sua Eccellenza gusto della mia diligenza, et mi
disse anco haver in ciò rincontri grandi della certezza
dell’affare, et che di commissione di sua Serenità haveva
cavata tal informatione, che veniva a confrontarsi
colla mia propositione fatta. Più mi disse, che in questo
Regno vengono stimati costoro sopramodo richissimi;
et anco altri particolari, che a Dio piacendo a bocca
racconterò a vostra Signoria adunque per narrar quanto è occorso
sappi vostra Signoria che questi pirati sono stati sino alli 15
del passato alle spiaggie d’Irlanda sendo l’ordine
datogli dal Visconte, che par sia stato causa, che li 
--- page 290v---
 capitani Elis, et Belcq sono stati in terra per venir a far
qualche suo affare, et anco per parlare al capitano Antonio Rama
li sfortunati furono riconosciuti, et fatti prigioni, et appiccati
et un figliolo del capitan Antonio Rama è restato morto
combattendo. Entrato un vassello dei detti corsari nella
riviera per cavar qualche lume del loro tardare, et havendo
nuova dell’infortunio avenuto alli sfortunati si ritirò
subito, et insieme gl’altri verso Barbaria dovendo ivi
attender qualche ordine sino alla fine del mese di
novembre, et mi afferma quel tale, che di certo non
sarebbono partiti di là sino a tanto che ’l signor Visconte
fosse comparso non ostante il disordine seguito. Ma
la voce dell’armata di sua Maestà che si allestiva gli ha
data occasione di pensar a casi loro, et perciò sono
partiti come ho detto: questo è quanto ho cavato
da costui, che se è vero come mi afferma il negotio
non uscirà fuori di mano alla serenissima Republica quanto
a me non saprei che dire solo rappresentar a vostra Signoria
quello, che in questo viaggio mi è accaduto, et giusta
l’informatione, che ne ho cavata, et per rincontro
di questo l’eccellentissimo signor Lando ha havuto l’instesso circa
la morte delli capitani Elis et Blecq da ministri
di questo Regno vien affermato esser vero, et che li
pirati si siano lasciati vedere con loro vasselli in
quei contorni d’Irlanda li giorni passati, ch’è
quanto posso dir riverentemente a vostra Signoria in questo proposito.
Vostra Signoria haverà con le precedenti mie inteso il desiderio ch’io 
--- page 291r---
 tengo, che mi dicesse il modo, che devo tenir con il
Visconte poiché le spese sono grandi, et non vorrei che
dopo havermi affaticato, et patito per il servitio di questo
affare, restassi ricompensato con qualche romancina
lo dico riverentemente a vostra Signoria acciò mi dia ordine quello che
devo fare, et tanto quanto mi commanderà tanto
ponerò in essecutione. L’eccellentissimo signor Lando mi ha
dati 20 iacobus, oltre le 20 doble spagnuole che
io hebbi da vostra Signoria, et sono restato con cinque iacobus
questo è un Regno che si spende, et tanto più
a forestieri. Io pensavo dir al Visconte, che
in questo punto non mi trovavo commodità di
denari, et per ciò dovesse egli pensar a’ casi suoi
et consigliatomi con sua Eccellenza mi ha detto di non
aspettarlo l’ordine di vostra Signoria dicendomi haverle
scritto in questo proposito, che però la prego
per l’honor di Dio sbrigarmi da questo cordoglio
poiché Dio lo sa in che modo mi trovo, et in che
continuo travaglio me la passi. 
--- page 291v---
 n° 1
Estratto di lettera del Pasini
nel n° 237 prima
