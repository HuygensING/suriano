
--- page 243r---
2da
n° 227 comincia 226
fin 228
Serenissimo Principe
di quel particolare che la Serenità vostra mi significa nelle sue lettere de’
9 del passato intorno alle lettere scrittele dal Bassa
di Buda sopra pretensioni de’ confini n’ho fatta communicatione
con qualcheduno di questi signori con quali ho havuta occasione
o per camino, o per visita di esser, ch’è stato stimato appunto
venir dall’eccitamento del primo Visir; et mi dissero tre
di essi, che domenica rincontrai insieme, che bisognava che
vostra Serenità si risolvesse di prevenir coll’armarsi, et haver qualche
forze in mano per opporsi a quell’accidente, che potrebbe derivar
dalla mala volontà, et da qualche ordine pregiudiciale
che potesse esser dato per travagliar quella serenissima Republica.
Io risposi, che vostra Serenità stava occulata, et non haverebbe
mancato a sé stessa. In questo proposito delle cose
di Constantinopoli ho havuta commodità di haver la
translatione di una lettera scritta dall’orator Haghes
a questi signori le ne mando la copia per quelli dell’Eccellenze vostre
che havessero gusto di leggerla. L’ambasciator d’Inghilterra è
quello che me n’ha fatto parte, et egli n’ha mandata
una copia al suo Re, mi disse perché la Maestà sua vedesse
lo stato in che era ridotto il negotio; et insieme per
chiuder la bocca ad alcuni della corte, che vostra Serenità
abbandonasse gl’interessi del re di Bohemia, et de-
gl’istessi Bohemi; parendo che vorrebbono che ella
li aiutasse, non mirando più oltre negl’interessi di lei.
Ho saputo, che questo affare di Constantinopoli per il servitio 
--- page 243v---
 di quella serenissima Republica preme molto di qua, et con curiosità
vanno attendendo gl’avvisi del successo. Io intanto non
tralascierò far in questo particolare gl’ufficii, che stimerò
proprii, et necessarii.
Io ho veduto quanto la Serenità vostra mi scrive nelle sudette lettere dei
9. Attenderò quello che dice mandarmi, et il di più che
nel proposito delle navi, loro capitani, et matelotti che
sono stati in suo servitio si compiacerà mandarmi; et
sopra quello in particolare che necessitato dall’importunità
et non già dalla volontà di apportarle minimo tedio, et
disgusto le significai riverentemente colle mie lettere de
hoggi otto n° 224 che col 225 sarà qui aggiunto. Fu replica
dello scritto altre volte a fine di esser più chiaramente
informato della intentione di lei sopra l’accordato colli
capitani, et massime nell’ultimo capitolo dell’accordo.
Ancor mi trovo colli soli roli de’ viveri, et del soldo delli vasselli
di Northolandia; et tuttavia in espettatione degl’altri
et poiché li signori delle altre Amiralità sono qui soliciterò
et insterò per haver quello si conviene per terminar
questo benedetto affare.
Intorno a quelli che volessero venir a’ servitii della Serenità vostra
non mancarò venendo l’occasione di offerte di haver delle
persone tutti quei requisiti, ch’ella ricerca, et le ne
darò riverente avviso.
Li doi signori dell’assemblea dei Stati Generali, che hoggi sono 
--- page 244r---
 venuti a trovarmi a nome di sue Eccelenze mi hanno
d’ordine loro communicata la risolutione presa per
honorar quanto più degnamente si possi l’ingresso in
queste Provincie dell’eccellentissimo signor ambasciator Trivisano, et
l’ordine col quale lo condurranno in quest’Haya.
Mi hanno detto che le guarnigioni di Emerich, et Rees
haveranno commissioni di andar ad incontrar sua
Eccellenza buon spatio d[i] camino fuori di quelle piazze
honorarla con salva di moschetteria, et artiglieria
et quivi fargli quel più che si potrà. Fino al forte
di Schincherscans anderanno deputati dalli signori Stati per ricever l’Eccellenza sua a quel confine di queste Provincie
dal qual forte si avanzerà il Giat, o barca del
signor principe Mauritio nella quale entrerà l’eccellentissimo
signor Ambasciatore, et di là si condurrà [a] Nimeghen, poi
di piazza in piazza ove doverà esser ricevuto
degnamente, et se il signor Principe sudetto non sarà uscito
in campagna, egli col fratello et gl’altri principi,
et signori di qualità, che sono in questa corte con
carrozze lo anderanno ad incontrare fino
a meza stradda di qua a Delft, et li signori
Stati deputeranno altri della loro assemblea
che con altre carrozze faranno il medesimo ufficio
di rincontro, ma se sua Eccellenza sarà all’armata in
campagna supplirà da quella parte, et li signori Stati 
--- page 244v---
 da questa per condur esso eccellentissimo Trivisano nella casa
che si va preparando delle più belle, et in più bel sito
all’uso del Paese. Et mi replicorono li sudetti signori
che mi pregavano anco, ch’io dovessi a suo tempo
iscusar li mancamenti, che vi potessero esser, et assicurar
tanto la serenissima Republica, che ’l detto eccellentissimo signore esser in loro
et nell’universale ottima volontà di corrisponder
al molto, che ha fatto vostra Serenità verso il signor Arsen.
Io di questa communcatione resi le gratie, che devevo,
et stimai proprie, et li pregai di assicurar li signori Stati
che non havevo dubio, che dalla Serenità vostra sarebbe stato
aggradito questo previo testimonio dell’affetto
di queste Provincie verso di lei, come anco gl’
effetti honorevoli che si preparano all’eccellentissimo Trivisano.
La casa si comincia ad adobbare, et proveder appresso
di vini, et altre cose necessarie; et ben mi aveggo, che
non tralasciaranno questi signori cosa, con che possino
alla meglio sodisfar al debito, che confessano tener
alle tante, et così grandi honorate dimostrationi
usate verso il loro Ambasciatore. Gratie etc.
Dall’Haya li 28 luglio 1620
di vostra Serenità
humilissimo, et devotissimo servitore
Christofforo Suriano

--- page 249r---


--- page 249v---
Al serenissimo principe di Venetia
2da
n° 227 comincia
226 fin 228


--- page 245r---
In lettere dell’Haya n° 227 de’
28 luglio 1620
Di Costantinopoli a’ 21 maggio 1620
Il Visir all’instanza delli marcanti interessati ha mandato
hoggi dì per il Bailo veneto perché venisse inanti a lui in
presenza delli Cadilischieri principali giudici con intentione
di ritenerlo per fargli pagar li scritti debiti il signor ambasciator
di Francia, et io ancora ad instanza del Bailo siamo
comparsi per agiutar a mitigar la furia, et interceder
che volessero aspettar la venuta del signor ambasciator Giustignano,
il quale è partito di Venetia a’ 20 d’aprile passato;
in fine doppo molto contrasto et dibatimento l’affare fu concluso
di aspettar ancor 30 over quaranta giorni per l’ultima
volta, li quali espirati non vorranno sentir più altre
iscuse, et venga o non venga l’Ambasciatore si provederà
all’essecutione; et in caso che ’l Bailo allhora non
acconsenti volontariamente al pagamento, il Visir in nome
dell’imperatore de’ Turchi, dechiarerà che la pace sarà rotta
et da lì in poi levarà per ordine et commandamento l’ordinario
comercio, et transporto di vetovaglie come biave, et
altre cose mentionate, et farà arrestar tutti li vasselli
spettanti a’ Venetiani. Sopra che è stato ispedito a tutte
le frontiere un prealable avviso,
di più il Visir ha addimandato alli mercanti interressati
in presenza nostra se in caso il Bailo doppo l’espiratione 
--- page 245v---
 del specificato tempo non vorrà accomodarsi a sodisfar
al pagamento essi mercanti interessati voranno ceder alle
loro pretensioni coll’haver impiccato il detto Bailo, come
è stato impicato l’inteprete Borisi sopra che essi tutti ad
una voce, et con gran acclamatione hanno risposto
affermativamente et di questo all’instante ne fu fatto publica
nota dalli Cadesleschieri o giudici supremi. Da questo l’Eccellenze vostre
comprenderanno a qual estremità è ridotto l’affare, se
la Republica serra le mano al Bailo da una parte dall’
altra canto sarà egli constretto ad esser sottoposto a
tal tirranide;
hora è questione se in caso l’Ambasciatore non è autorizato ad
acconsentir al pagamento di che si dubita grandemente che
non solamente sarà rotta la pace ma il Bailo conve-
rrà sodisfar al debito col suo sangue il che intendemo
esser la certa risolutione del Visir, et si maravigliano
grandemente che quel savio senato di Venetia che di
longo tempo ha fatta isperienza della maniera de’
Turchi che non habbi fatto giuditio dall’essempio del Borizi
che habbi lasciato condur questo negocio a tal estemità et
disperatione a che pure fino il dì d’oggi è stato prevenuto
con le gravi intercessioni, et fideli ufficii delli ambasciatori.

--- page 246r---


--- page 246v---
Lettera di Constantinopoli dell’orator
Haghes
nella 2da n° 227
