
--- page 463r---
2da
n° 273 comincia n° 272
Serenissimo Principe
colla prima opportunità, che mi trovi col signor principe Mauritio
non mancarò di trattar seco dell’alfier Battino Natale corso
et prenderò quelle informationi, che stimerò proprie per assi-
curarmi del servitio, che possi la Serenità vostra promettersi di lui.
Al signor borgomastro Pavoni, che si ritrova qui nell’Haya, et nell’
assemblea dei Stati ho communicato l’honore, che la Serenità vostra
s’è compiacciuta di far al signor Michiel Pavoni suo figliolo nel
sodisfar al suo desiderio di esser creato suo cavalliere. Ha
sentita la nuova con gusto grandissimo, et apparentemente me
lo ha mostrato, pregandomi di humilmente ringratiar vostra Serenità per
suo nome, et assicurarla, che aggradisce tanto quest’honore
che eternamente le sarà obligato collo stesso figliolo, et con
tutti gl’altri ad esser pronti a’ suoi servitii, et dall’hora
aspetterà il compimento della gratia, quando piacerà alla
Serenità vostra che sia col mezo del signor Ambasciatore, che doverà esser
eletto ordinario per qua.
Con non minor riverenza, et contento è stato ricevuto avviso
tale dal signor Marco de Liclama per la sua persona. Molte
offerte ha fatto, affettuosi ringratiamenti, et testimonii di
gran devotione ho ricevuti anco da questo soggetto, et
la gratia resta molto ben impiegata.
Camina innanti l’opera del signor Marco Dardani con assiduità,
et accuratezza: sono venuti questa mattina quelli di
Roterdam. Con essi anco s’incontreranno li roli, et 
--- page 463v---
 gl’altri conti, et colle informationi già date, et che daremo
ancora alli signori commissarii si verrà al fine di questo negotio
per il quale sento contento, che vostra Serenità colla prudenza sua
habbi compresa la necessità del fermarsi qui di esso signor Dardani
sino alla final decisione, et si valerà del tempo, che gli è stato
prefisso da vostra Serenità di tre mesi; ma spera d’ispedirsi anco
in meno.
Non devo lasciar di dir riverentemente alla Serenità vostra quello mi è perve-
nuto a notitia, et è l’indoglienza che fanno alcuni
mercanti interessati ne’ vasselli, che si trovano in quel
porto aggravandosi, che senza esser presi in servitio sono
necessitati a trattenersi chi con trenta, chi con quaranta
huomini sopra le loro spese, et interessi, et che questo non
può essere sopportato dalle loro borse, perdendo così il
denaro di tempo perso, et non potendo andar ai loro
viaggi. Io a chi me lo ha riferto ho mostrato non haver
notitia alcuna. Se in questo vostra Serenità commanderà qualche
buon ordine non ha dubio, che riuscirà con gusto grandissimo
delli interessati.
Ho anco inteso, che ’l conte di Levenstein col mezo di qualche
mercante habbi tentato di sapere se potrà venir
a far levata in questi paesi, et se potrà haver salvocondotti
da’ suoi creditori. Parmi, che incontrerà difficoltà
se non assicura di pagar almeno la metà di quello 
--- page 464r---
 che deve, et non far nuovo debito. Di quello, che in
questo proposito intenderò di vantaggio le darò
riverente conto; ma può ben la Serenità vostra formar giudicio
che colla nuova aggiunta delli undecimilla fanti, che
si devono levar per li signori Stati; tanto maggior siano per
riuscir la difficoltà per altri.
Una lettera scrissi alla Serenità vostra la passata settimana segnata
n° 271 che sarà qui aggiunta replicata. Gratie etc.
Dall’Haya li 16 febraro 1621
di vostra Serenità
humilissimo, et devotissimo servitore
Christofforo Suriano

--- page 464v---
Al serenissimo principe di Venetia
2da
n° 273 comincia 272

