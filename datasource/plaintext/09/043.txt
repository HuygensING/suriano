
--- page 231r---
prima
n° 224 fin 225
Serenissimo Principe
dalle precedenti lettere mie d’hoggi quindeci, et da
quelle della settimana passata, che prima, et 2da aggiunte
mando replicate, haverà la Serenità vostra intesa la dificoltà,
che faceva quel signor di Lormes, et come disperava del frutto
che potesse apportar quel passaporto, ch’ella mi mandò,
quando doi o tre dei corsari volessero passar a Venetia
a trattar coll’Eccellenze vostre, tenendo tuttavia fermo, che non
haverebbono voluto veder altra patente, che d’un’aboli-
tione assoluta dei loro misfatti. Nel qual caso si sarebbono
condotti unitamente per ubidir al commandamento di quella
serenissima Republica, et separarsi in quelle piazze, o spiaggie, ove
più havesse ella stimato a proposito. Sperava coll’ultimo
ordinario haver qualche cosa per veder a terminatione
di quel affare, et si è trattenuto senza uscir mai di casa
né lasciarsi veder, che ai miei, et sta tuttavia in dubio quello
che doverà fare, et afferma , che andar appresso quelle
genti senza cosa sicura in mano sarà un far niente, et
che ’l Pasini non potrebbe ritrar più di quello, ch’è stato
rappresentato, che vostra Serenità non viene a perder alcuna cosa
perché mentre haverà esso Pasini, o chi ordinerà la detta
patente di abolitione non la darà che prima non confronti
tutte le offerte, le promesse, et quanto dal detto visconte
di Lormes è stato rappresentato per dichiaratione, et espres-
sione di ques’affare. Aggiunge esso Visconte, che doi
o tre ancorché si disponessero venir a Venetia
non saprebbono poi per dove far il loro camino. Per terra
non sa ove potessero passare, che non fossero conosciuti da
qualcheduno, et incontrar mala fortuna. Per mare non sa veder
come. Perché venir soli senza vasselli conosciuti da qualche
marinari sarebbe un darsi in preda alla loro ruina 
--- page 231v---
 o dar nelle mani de’ corsari di Barbaria cioè de’ Turchi,
et simil altre cose mi è andato allegando per confermarmi la
dificoltà d’indurli a separarsi gl’uni da gl’altri se non in luoco
sicuro, et sotto ’l vessilo della Serenità vostra. Questo è quanto posso
dirle in questo proposito, aspetterò la risposta delle mie d’hoggi
quindeci, che deve esser qui per li sette del ventuno. Sentirò
quello m’ordinerà allhora, poché fino a quel tempo ha
promesso di attender la risposta, et la risolutione di lei
allegando ancora, che ’l tempo si avanza alla vernata,
et qualche voce, che venisse ad orrecchio d’essi corsari de’
principi, che armassero per perseguitarli con gl’altri po-
trebbe farli passar in luoco dove non sarebbe pià così facile trovarli.
Speravo di haver con l’ultime lettere della Serenità vostra più espressa
dichiaratione sopra tutti li particolari de’ quali colle mie lettere
de’ 16 del passato le diedi riverente conto esser io stato ri-
cercato da questi signori delle Amiralità. Le lettere de’ 15 marzo
1619 non esprimono al mio povero spirito così chiaramente quello,
di che sono solecitato, et instato di qua; onde la supplico
di nuovo dirmi la sua interpretatione sopra l’ultimo
capitolo della scrittura stabilita a’ 14 marzo coi capitani
quello che senti, che se li dia per la perdita al distretto, rimetten-
do essi questo tanto alla publica munificenza. Se vuole
che sia riconosciuta la vedova del capitano del vassello
abbruggiato per li viveri, et altro perso nell’incendio, et quanto.
Se sente che quel Capitano che doppo la morte dell’amiraglio
Kercoven ha havuto il carico habbi anco lo stesso stipendio,
o qualche donativo. Non potrebbono creder l’Eccellenze vostre quanto
sii tormenato; et per tanto si compiaceranno aggiungermi
quello di più, che per loro prudenza stimeranno proprio,
et conveniente.

--- page 232r---
Li signori di Northolandia mi hanno mandati pr il loro equipagi-
mastro li conti dei viveri, et dell’esborso de’ salarii ai
matelotti dei loro quattro vesselli. Hora io li vo rivedendo
et confrontando coll’esborsato di là; et sarò pronto
alla fine di questi.
Aspetterò dall’altre amiralità gl’altri per far la medesima diligenza
finché arrivi il ragionato, che vostra Serenità ha stimato a
proposito di mandar qui, perché rivederà poi con
più facilità il resto.
Non ho dubio alcuno, che li signori dell’Amiralità, che devono
esser qui hoggi, o dimani per affari di questo Stato mi
torneranno a far nuove instanze conformi alla pas-
sate, et questo è quello, che mi necessita prevenir
collo scriver quello, che m’imagino, che mi ricercaranno.
Nelle medesime lettere de’ 2 che sicuro con quest’ultimo ordi-
nario ho ricevute le scritture chiamate in esse intorno
gl’ufficii fatti dal signor Arsen, et risposte dategli, che mi
serviranno d’informatione. Et quanto agl’honori, et
buoni trattamenti, che la vostra Serenità gli sono stati fatti sia
ella sicura, et siano sicure l’Eccellenze vostre che li ha l’Arsen
rappresentati, et anco li suoi in modo, che questi signori
ne restano sodisfattissimi, et contentissimi; et havendosi
deputati sette uno per Provincia per haver cura
a trovar casa, a proveder di quello sarà necessario, et
a dar gl’ordini convenienti. Questi sono sempre
insieme, et non tralascieranno cosa alcuna con
che possino concambiare tanta dimostratione et
d’affetto, et d’honore mostrate verso queste Provincie
nella persona del loro Ambasciatore di quello seguirà, et
sarà stabilito non mancarò di tenerne riverentemente 
--- page 232v---
 avvisata la Serenità vostra.
Nelle lettere de’ 3 pur dello stante mi viene l’espressa commissione
di lei di procurar la sodisfattione di sette milla doi cento fiorini
pagati da me per il conte Gio. Ernesto di Nassau, de’ quali
mandai il ricever a’ 11 marzo 1617 et 4 luglio dello stesso
anno nell’ultimo capitolo della terza lettera mia diedi
riverente conto a quell’ eccellentissimo Senato, che li ribattesse, et facesse
far buoni dal signor Conte. Hora che veggo per le lettere di lei esser
successo altrimenti sono restato confuso per l’interesse del publico.
Qui non si trova alcuno herede, et non è altro herede
che ’l padre conte Gioanni, che sta in Alemagna, et hora
governa l’armi nel Palatinato. Con lui bisognerà far capo
et com’è pieno di pretensioni, come con mie lettere de’
12 genaro 1619 riverentemente accenai, che pensava
farle esprimer a vostra Serenità il che procurai di divertire, et tengo
anco di esse una nota appresso di me, che allhora
le feci apparer al suo secretario non sussistenti; così
sentendo parlarseli di questo, credo bene che lo risentirà
per le poche fortune, che anc’egli ha, et per le sudette pretensioni
tal quali elle si siano, che se si compiacerà gliene
manderò copia. Io vedute le lettere di vostra Serenità non
potendo altrimenti procurai di trovarmi col pagadore che
fu del Conte per indenter da lui, come era passato questo
affare. Si strinse nelle spalle, né altro mi seppe dire
solo mi avvertì, che fra qualche otto o dieci giorni dove-
va esser qui uno dei consiglieri del conte Gioanni, et che
a lui potrei porger l’instanza perché la portasse al detto signor
Conte tanto per li settemilla doicento fiorini, quanto per
quello, che si trova debitore il detto conte Gioan Ernesto
per munitioni, pagliazzi, et schiavine. Detto consigliero 
--- page 233r---
 di qua partì la settimana passata per trovarsi all’
interamento in Frisia del conte Guglielmo; et ritornerà qui.
Et io subito non mancarò di trattar seco; et farò quanto
sarà in mio potere. Questo ben desidero esser avvisa-
to da vostra Serenità, se vorrà, che in caso di qualche negativa
o dificoltà parli al signor principe Mauritio. La prudenza
della Serenità vostra ponderarlo colla sua riputatione.
Quanto al vassello, che partì ultimo della levata del Conte
egli uscì del Tessel a’ 10 aprile 1617. Come con mie lettere
de’ 18 del medesimo mese li diedi riverente conto, et fu
quello con la compagnia del capitan Mutoni, che
restò per gl’infortuni, che gli successero: onde in
conformità di quant’ella scrive non veggo di haver
a far altro per questo vassello. Gratie etc.
Dall’Haya li 21 luglio 1620
di vostra Serenità
humilissimo, et devotissimo servitore
Christtofforo Suriano

--- page 233v---


--- page 234r---


--- page 234v---
Al serenissimo principe di Venetia
prima
n° 224 fin 225

