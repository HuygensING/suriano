
--- page 034r---
n° 192 sola
Serenissimo Principe
conforme al nuovo commandamento venutomi in lettere
della Serenità vostra de’ 20 del passato rinovai gratie
affetuose alli signori Stati per la continuatione
delli ufficii dell’orator loro fatti alla porta
di Costantinopoli alla requisitione dell’eccellentissimo signor
bailo Nani, rappresentando l’obbligo, che l’Eccellenze vostre
illustrissime havevano a’ detti signori, et aggiungendo dell’
animo, et de’ pensieri del Bassa primo Visir quel tanto
ch’ella nelle medesime lettere mi commette di dire.
Trovai al ritorno mio di Amsterdam, che ancor non
havevano scritto, et doppo havermi il Presidente
attestato a nome di tutti dell’assemblea, che ricevevano
per cara questa confidenza continuata, mi disse
che si haverebbe scritto in conformità dell’instanza
della Serenità vostra, et hieri doppo l’audienza fui a veder
il secretario, che mi disse l’ordine esser stato
dato di scriver, et che si mandasse all’
orator Aghe la copia o sostanza della capitulatione
di lega stabilita tra quella serenissima Republica et questi
Stati; et con destro modo avertii perché fossero
spedite le lettere in maniera, che andassero con
ogni maggior diligenza. Mi promise, che sarebbe fatto 
--- page 034v---
 et io procurerò, che così segua.
Per Ambasciator straordinario per portar costi la ratificatione dell’
aleanza, havendo questi signori havuto sempre l’occhio sopra
la persona del signor Francesco Arsen hier mattina
lo fecero chiamar nanti loro nell’assemblea,
et con concetti pieni di laude, et di stima che facevano
del suo valore gli dissero la risolutione, che havevano
presa di valersi di lui per il detto complimento. Non
diede segno di ricusare; ma con prudente maniera
non accettò così allhora la carica. Si vantò d’esser
egli stato il promotore di quest’aleanza, mentre
fu ambasciatore presso Henrico quarto, et mostrando gusto,
che havess’ella havuto felice essito doppo molti
ringraziamenti ha preso tempo di communicar questa
risolutione dei signori Stati ai deputati di Holanda
da’ quali dipendeva, et già haveva havuta carica per
il servitio del Paese adducendo, che oltre li suoi particolari
interessi questo publico pareva, che non potesse per-
metterli, che facesse il viaggio, et che haverebbe anco
con il signor principe Mauritio. Ciò li fu concesso;
et ho saputo hoggi per via del Presidente, che
accetterà la carica, et si sta hora per prefiger il tempo alla partenza
col prossimo ordinario n’haverà vostra Serenità maggior certezza.

--- page 035r---
Per ambasciator ordinario o residente resta tuttavia irresoluta la
mente delli signori Stati, che concorsi nella speditione
della straordinaria ambasciata par che si fermino per aspettar
quello, che stimasse bene la Serenità vostra et mi par di prevedere
che siano in pensiero di attender, che sia cavato il senso
di lei dall’Ambasciator straordinario. Di quello seguirà, et
del tempo della partenza di qua di detto Ambasciatore
quando me ne sarà data parte non mancarò di darne
preciso conto riverente a vostra Serenità.
Resta pur stabilito, che si habbino a mandar quanto
più presto ambasciatori alle doi corti di Francia, et d’Inghilterra.
Per la prima sono in pena per trovar persona, che possi
riuscir et grata, et propria per il servitio. Finhora
monsignor di Maurier ha fatta l’esclusione se non direttamente
indirettamente almeno al signor di Marchet luogotenente generale
della cavallaria, come quello che è stato in Francia
per il signor principe d’Oranges parlò assai liberamente
contra la mente di quel Consiglio, et che qui anco
nelli affari di Bernvelt s’è mostrato assai
contrario alli officii d’esso ambasciatore di Francia, et di monsignor
Boisise, che fu estraordinario per il Christianissimo. Questo gl’adossano.
Monsignor di Maurier uno di questi giorni, che fui a sua visitatione 
--- page 035v---
 mi confermò assai liberamente, che detto Cavaliere sarebbe mal
veduto; et mi aggiunse che bisognava, che questi signori si
risolvessero non tanto di mandar persona, che potesse
riuscir accetta a sua Maestà, et alla corte, quanto che
portasse seco effetti, o assicuranza di voler sodisfar
all’instanze, che loro haveva fatte, et fatte far la Maestà sua
che subitava, che questo fosse il punto sopra il quale
non si sapevano risolver; et replicòmi con apparenza di
severità, bisogna che vadi chi anderà ben armato di
sodisfattioni a quello che si vede vi vorrà petto, et
franchezza di spirito sendo l’animo del Re conta-
minato per quanto intendo più dalle relationi, che
da natural alteratione contra questi Stati.
Per Inghilterra si deputerà anco persona espressa, et hieri formatamente
ne diedero parti all’Ambasciatore portandogli per scritto la
risolutione dei signori Stati, la quale hoggi spedisce con
persona espressa al suo Re et la sostanza è quella
che scrissi riverentemente la passata settimana nelle mie
lettere 190 prime che con le seconde de’ 191 mando
aggiunte replicate. Manco per detta ambasciata è stata
nominata persona, et perché si aggiunse nella scrittura
all’Ambasciatore che si manderà per il negotio della pesca 
--- page 036r---
 dovendosi inviar per altra causa. Questa parmi che sia per
la rinovatione dell’aleanza tra quella Maestà, et questi Stati.
Così si farà anco per Francia finendo presto il tempo
delli dodici anni d’essa et con l’una, et con l’altra
Corona.
Stano su la fine delle loro levate d’infanteria, et cavalleria per
Bohemia il duca di Wimaer, et conte di Stird. In questo
mentre è ritornato qui il Sterchemburgh, che fu li
giorni passati per li principi dell’Unione da’ quali
ha patenti per far levata di doimilla fanti, et il
luogotenente della compagnia del signor principe Henrico
di 150 cavalli parte archibusieri, et parte corrazzieri
et 400 cavalli anco ha ordine di levar il governator di
Gertrudenbergh con patente delli medesimi principi.
Questa non basta sin qui, perché quanto più essi
affaticano, et solecitano con ufficii tanto dall’altro
canto hanno per contratii li signori Stati, et principalmente
il signor principe Mauritio. Non restano ancor esclusi;
ma stano però in dubio li tre sudetti di haver l’assenso.
È venuto qui un avviso di Norimbergh d’una gran
rotta data dal signor principe di Anhalt alle genti
imperiali con morte di circa tre mille di queste, 
--- page 036v---
 perdita di bagaglie, di alcuni pezzi di artiglieria; et
che era seguito anco un altro fatto d’arme con danno
pur d’imperiali. Vostra Serenità ne deve haver il certo, et
più sicuro avviso da più vicino luoco. Questo capitato
qui ha data somma consolatione; et in Brusseles al
presente non lo negano.
Non si sente altro di là se non che risolutioni dipendono
dall’arrivo di don Francesco Medina.
Havendo li signori Stati continuato senza intermissione nel
consigliar quotidianamente sopra il trattato dell’Indie Occi-
dentali, hanno finalmente risoluto, che la Compagnia si
faccia. La concessione è per vinti quattro anni. Li
signori Stati daranno per sussidio mezo milione di fiorini,
et questi in cinque anni, a cento milla fiorini per
anno, et l’altro mezo milione di fiorini metteranno
incontinente per capitale. Et in oltre promettono
di mantener in occasione di guerra vinti navi
armate. Sarà lecito a chi si sia l’entrar in
detta Compagnia. Le doi provincie di Frisia, et
Grunighem entreranno per una parte, Northolandia
per una Holanda dalla parte della meza per una;
Zelanda per doi et Amsterdam per quattro 
--- page 037r---
 et così sarà diviso l’equipaggio in nuove parti.
Vi sono altri articoli procurerò di haverne una
copia per inviarla alla Serenità vostra. Hora si man-
dano detti articoli alle provincie per haverne l’ag-
gregatione, che doverà esser qui in termine di un mese
o sei settimane; et doppo sarà pubblicata, et in doi
mesi dato tempo per la contributione del denaro
fino alla summa, che sarà stabilita, che sin qui
non si crede, che possi esser meno di dieci milliona
di fiorini.
Credo, che venuto il consenso delle provincie li signori Stati
daranno parte ai ministri de’ principi di questa
risolutione.
Con tutte queste diligenze si crede però, che l’equipaggio
non si farà così tosto; ma sarà regolato dallo stato
delle cose che corrono et dall’essito dei fini de’
Spagnuoli per la tregua che camina all’ultimo
delli dodici anni che fu fermata.
Resta confermato pur troppo l’avviso della nave
Santa Giustina persa in Irlanda, come intenderà
la Serenità vostra dall’aggiunta traduttione di lettere dei
signori Stati dell’amiralità di Northolandia; et sono entrato 
--- page 037v---
 in non poco timore dell’altre. Dio guardi che non sia successo
di peggio: quei signori hanno risposto alle lettere, che
li inviai; et mando anco qui aggiunta la traduttione
della risposta, che conforma con quella, che
a bocca ho havuta dai signori dell’amiralità di Amsterdam.
Ho ricevute colla solita riverenza mia doi lettere della
Serenità vostra dei 19 del passato una con gl’avvisi, et l’
altra colla copia di quanto ha scritto di Roma
l’eccellentissimo signor ambasciatore Soranzo toccante il tentativo del signor
cardinal Borghese per la protettione delle cose di
Spagna, che mi serviranno d’informatione.
Il signor Alfonso Antonini è partito per Inghilterra, et di là passerà
per quanto mi ha detto in Bohemia. Ha egli nel
signor principe Mauritio in particolare lasciato gusto
grandissime delle sue belle maniere. Gratie etc.
Dall’Haya li 7 aprile 1620
di vostra Serenità
humilissimo, et devotissimo servitore
Christofforo Suriano

--- page 042r---


--- page 042v---
Al serenissimo principe di Venetia
n° 192 sola


--- page 038r---
Copia traslata dalle lettere de’ signori dell’amiralità
d’Encusen de’ 3 aprile 1620
Mentre avanti hieri eramo in opera sopra la paga del
capitano Pieter Ianson, et delli suoi marinari ci sono
capitate cattive nove. Cioè che li capitani si sono spartiti
fuori del canale alli 4 over 5 di marzo per la tempesta.
Essendo il Capitano con la nave di Santa Giustina transportata
in Irlanda tra l’isola Saltees, et la terra ferma, et
accostatosi alla terra hanno lasciato cader l’ancora
giornaliera, della quale si ruppe la corda; et subito
lasciando cader la tuynàncora questa ancora s’è persa
per il fondo fangoso; sì che per la terza volta hanno
gettato la plechtàncora; et essendo in gran pericolo
il Capitano, et li matelotti si sono messi a pregar Iddio, che la
la* notte potesse andarsene con poca tempesta per poter
salvar la vita. Sendo fatto giorno hanno condotto il Capitano
a terra per cercar aiuto perché fossero condotti a qualche
commodo porto. Et come furono entrati doi nella barca
volsero preparar per far vela, ma non lo puotero per il
tempo incostante, oscuro et del tutto incommodo
onde alli 10, over 12 di marzo passato perderono la
nave, et beni, et ciò in un’hora, incirca le doi hore
innanti ’l giorno. Sopra la barca come scrive il Capitano
si sono anegati 32 persone con li doi di aiuto che
havevano preso nella barca, li altri si sono salvati 
--- page 038v---
 sopra le tavole, et sono stati gettati a terra, et hanno anco
salvata una pezza d’artiglieria con la bassezza delle acque.
La nave d’Amsterdam sopra la quale serve come luocotenente
capitano Hans Burnon è anc’ella in Irlanda a Waterfut
tre miglia discosta dell’altra havendo perso il governale et patiti altri danni.
Del capitano Scrobop con la nave La vacca macchiata habbiamo
hieri ricevute nuove cioè che si trova nella Walsch-
Inghilterra in uno luoco de pescatori con gran periculo
di dove non può partire se non con vento di Levante.
Sì che non deve vostra Signoria pensare, che essi siano per cercar di
prolungar il tempo; ma se non sono già persi tenteranno
far stradda corta.
Per ordine delli signori dell’Amiralità havemo mandato questo
messaggiero per procurar da vostra Signoria li roli delli matelotti
di Santa Giustina, et della Vacca macchiata come anco
del Re David alle quali havemo già sodisfatto
restano tre o quattro persone per le quali vor-
ressimo ben veder li roli di vostra Signoria et li aspettaremo
tutti tre con il presente; et fratanto etc.

--- page 039r---


--- page 039v---
Prima
Lettera de’ signori d’Encusen de’ 3
aprile

--- page 040r---
Translatione di lettera delli signori dell’amiralità
di Northolandia scritta al residente Suriano
a’ 26 marzo 1620
Havemo ricevuta la lettera di vostra Signoria delli 17 di questo mese
et inteso il contenuto, et havendo avvisato sopra il tutto
trovamo buono di risponder a vostra Signoria, che ’l capitano Pieter
Janson d’Alemar è arrivato con la sua nave a Tessel
alli 11 di questo mese, et è arrivato davanti Encusen
alli 20 seguenti, et il medesimo giorno fu licentiato
con li suoi matelotti, et levato dal giuramento. La nave
chiamata il Re David sopra la quale il Capitano ha
servito fu licentiata alli 21 di marzo seguente, non
essendogli stato possibile venir prima qui innanti la
città stante la forza del vento del mezogiorno, tuttoché
si sia usata ogni debita diligenza da loro. Lo stesso
Capitano comparso inanti di noi ha detto che ambi
le navi Santa Giustina, et Vacca macchiata con
un’altra ancora sopra la quale è capitano Hans Bornon
erano presso il canale, ma essersi dispartite l’una
dall’altra per la gran tempesta. Questo capitano
causualmente è arrivato tra Inghilterra et Francia,
et doppo in Tessel credendo, che l’altre navi siano
state transportate dietro l’Inghilterra.
Vostra Signoria può ben assicurarsi, che li capitani faranno ogni diligenza
possibile per venir a casa, come quelli, che lungo
tempo sono stati fuori, et che hanno anco ogni
cosa guasta. Sperano, che ogni dì entreranno 
--- page 040v---
 et in ciò non potemo ordinare né tempo, né giorno poiché
restano nel solo servitio della serenissima republica di Venetia
né possono far altro servitio particolare né per questi paesi
et se possiamo cavar dalli capitani che senza necessità siamo
abordati a qualche porto provederemo in ciò a
contento della serenissima Republica.
Spesso avvine, che per li venti contrarii le navi non possono
venir fuori dello stretto, come avvenne gl’anni passati
alle navi da guerra di questa repartitione, le quali
stettero undici settimane innanti che d’Algiers potessero
uscir lo stretto. Supplichiamo per ciò vostra Signoria pigli in
buona parte il lungo tardar delle dette navi subito
che di esse intenderemo cosa alcuna vostra Signoria ne sarà avvisata.
Con questo etc.

--- page 041r---


--- page 041v---
Lettera de’ signori d’Encusen de’
26 marzo
