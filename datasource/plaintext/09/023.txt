
--- page 100r---
2da
n° 205 comincia
204
Serenissimo Principe
essendosi assicurato il signor principe Mauritio, che sole voci
continuavano di levate, et non ancora effetto veruno se non
della nominatione de’ capi risolve di far il viaggio desti-
nato verso Gheldria. Lo visitai prima del suo partire,
che mi disse, che sarebbe tornato fra dieci, o dodici gior-
ni; più, et meno, secondo, che havesse portata l’occa-
sione, et la necessità. In tanto non occorrendo cosa di
momento che lo chiami di qua passerà a Rees, ad
Emerich, et venirà in altre piazze frontiere della provincia
di Gheldria, et altre di questi Stati per veder se sono
munite, et se le fortificationi sono state fatte secondo
gl’ordini già dati dall’Eccellenza sua.
Anderà particolarmente a Breda, ove non è stato doppo la successione
a quella baronia morto il fratello, et parmi di cavare,
che si trattenirà ben fuori tre o quattro settimane.
Prima del partir suo, che fu giovedì hebbe l’avviso della
dichiarata successione al regno di Bohemia del Principe
nato in Praga al nuovo Re; cosa che le ha appor-
tato sommo contento; et ne restano contenti anco li
signori Stati vedendo che li Bohemi sono risoluti di far
quello che possono per dar ad intender alla casa d’Austria
che resta esclusa anco nelle speranze; et che habbino
così voluto incorraggiar il nuovo Re a mantenersi.
All’Ambasciator francese uno di questi del governo disse, che non 
--- page 100v---
 sapeva quello che li ambasciatori di sua Maestà christianissima potessero fare per
agiustar, et trovar accommento alle cose poiché col levar la
corona di capo al re di Bohemia bisognava pensare, che
non poteva seguire, che non venisse anco lo stesso capo, rispose
l’Ambasciatore quando non si possi trovar temperamento il capo resterà
colla Corona; et una tregua sarà l’ultimo refugio a questo
affare godrà l’Imperator della pretensione; et il Re presente
del possesso. Quello che in effetto habbino gl’ambasciatori in com-
missione vostra Serenità lo deve sapere; io ho stimato bene accennar
questo tanto uscito dalla bocca di questo Ministro.
Mando qui aggiunta la lista, o nome de’ capi, et capitani della
cavallaria, et fanteria, che si doverà levare in Brabant.
Dico doverà levare perché ancor il Pasini non mi avvisa,
che si cominci. Questo solo mi dice con precedenti lettere
che questa nominatione era fatta ma non date patenti né
denari, et con l’ultimo ordinario aggiunge, ch’era stato
spedito corriero in Spagna per affrettar la risolutione, et
solicitar, che quanto prima sia mandato denaro. Ancorché
non habbi il marchese Spinola lasciato di far trattar in
Anversa con li mercanti genovesi, che esborsano la paga
di 130 mila filippi per mese per le militie ordinarie, che hanno
accordato di avanzar una mesata, et dicono, che
con questa compartirà tra li capitani; et si comincierà
a dar principio alle levate.

--- page 101r---
Era arrivato in Brusseles il birago secretario del marchese
Spinola, che in sei giorni haveva fatto il viaggio partendo
di Milano, ma ancor non si era penetrato quello che portasse.
Questi signori non si muovono punto stano a sentire, et a veder il successo
per regolarsi secondo l’evento.
Hoggi parte il terzo deputato verso Lubech, et Stadem sendo
già partiti gl’altri doi solecitati questi dal secretario di quei di-
rettori ch’è venuto qui espresso perché questi assistino per
trovar ripiego alla mala intelligenza, che passa tra ’l re di
Danimarca, et quelli d’Hamburgh non tanto per quello che
scrissi in mie lettere de’ 21 del passato, quanto perché il medesimo
Re vedendo frustrata la gabella, che si riscuote per lui
allo stretto del Zont, et intendendo, che ’l marchese
di Brandemburgh fa un taglio di certo fiume, che passerà
in Polonia, et descenderà ad Hamburgh sull’Elba
ha sulla medesima riviera dell’Elba fatte montar tre navi
da guerra ben armate, et pretende là tirar quella
gabella, che altrimenti doveva per necessità havere nel
medesimo stretto del Zont. Dubitano questi deputati
incontrar delle difficoltà assai in accommodar le partite
offesi i popoli delle città particolari interessate in
quella giuridittione, et offesa la città d’Amburgh dallo
stesso Re con lettere, la quale anco con altre non ha
lasciato di passar li segni contro quella Maestà.

--- page 101v---
Qui aggiunta sarà la traduttione di quella scrittura de’ Grisoni,
che riverentemente notificai esser qui stata data alla stampa, et
poi supressa. L’invio più tosto per abondare per la curiosità
di qualcheduna dell’Eccellenze vostre, che perché non mi assicuri, ch’elle
l’haverano havuta. Parmi haver incontrato vitio in detta
scrittura per li tempi, poiché monsignor Giffier non fu in Paese
che del 1615; et tuttavia parla come vi fosse del 13 et 14
ch’era a Turino; ma questo non importa mentre vi sia
la verità del fatto. Gratie etc.
Dall’Haya li 19 maggio 1620
di vostra Serenità
humilissimo et devotissimo servitore
Christofforo Suriano

--- page 108r---


--- page 108v---
Al serenissimo principe di Venetia
2da
n ° 205 comincia
204


--- page 102r---
In lettere dall’Haia de’ 19 maggio 1620 n° 205
Sua Altezza ha scielti per capi di tre truppe cadauna di
500 cavalli corrazzieri.
Capo
Il principe di Pinoe.
Il capitano Gabriel de Sciateler signor d’Ansermont.
Il capitan A.C. Custine signor d’Afflanie.
Archibusieri
Il capitan Giacomo Carondelet signor de Premeques
Il capitan Herman de Gomicourt signor de Heufuilles
Corrazze
Capo
Conte Gio. di Nassau
Il baron di Raville
Il capitan Carlo Dursel
Archibusieri
Il capitan Tilburgh
Christiannal de Medina Montoja
Corrazzieri
Capo
Il conte d’Isembourgh
Il capitan Carlos de Brias signor d’Hermincourt
Il capitan Exnaten
Archibusieri
Il luocotenente Jan Carlos d’Aubermont
Il capitan Gio. vann Gracht signor de Brehault

--- page 102v---
Sua Altezza ha scielto per compagnie de’ cavalli borgognoni
Il baron di Raiz
cadaun doicento corrazze
Il baron de Scey

Il baron de Dissey

Il signor di Scieron
cadaun cento archibusieri
Il baron di Monclez

Sua Altezza ha eletto per capitani de’ cavalli corrazzieri
Il principe di Barbanson
200
Il baron di Billy
100
Il capitan don Jan de Verdugo
100
Valentin de Guernoval baron d’Escleveque
100
Mauritio de Haneskerque signor de Bugny
100
Il signor d’Obigni
100
Il conte Disengien
100
Monsignor de Courriers
100
Il capitan Emanuel de Borgogna signor de Lembeque
100
Il signor di Leumbre
100
Il capitan Kerckez
100
Il luocotenente Steelant
100
Il capitan Fransuoes
100

Archibusieri

Il capitan Gio. Christiannal de Scherrich
100
Il capitan Jan Perren Barron
100
Il luocotenente Pedro Heredia
100

--- page 103r---
Per riempir il terzo del Baron de Balancon S. A.
ha eletto per capitani
Il baron de Poitiers
Il capitan Hugues Serrenot
Il capitan Jan Marchisat
L’alfier Ronchault
L’aiutante Gio. De Ville
L’alfier Arboan
L’alfier Cambarot
Quattro compagnie libere valone fuori del
reggimento 2400 in tutto.
Il capitan Souhaye

Il capitan Maude

Il capitan Gabriel Fiche

Il capitan Barrè

Il duca d’Arriscot
cadauno un reggimento di
Alemani di 3000 soldati
Il colonel Baur


--- page 103v---
Capi della cavallaria et
infanteria da
cercarsi in Brabant
nel n° 205

--- page 104r---
Volere dell’Haya de’ 19 maggio 1620 n° 205
Ragioni, et considerationi per le quali le tre communi leghe dell’alta, et antica Retia
si sono mosse a non permetter, che più risiedano gl’ambasciatori di alcun principe, et signori stranieri nelle
loro terre et giuridittioni.
Havendo l’omnipotente Iddio in questi ultimi secoli fatto rilucer il suo Evangelo nella più
gran parte dell’Europa s’è compiacciuta la divina Maestà sua gettar insieme gl’occhi della
sua clemenza sopra l’alte Alpi della Retia, illuminar gl’habitanti in essa, et doppo
haverli dotati di libertà, ivi s’è stabilita una Chiesa. Consistendo la sovranità, et alta
potenza nel commun popolo, che di propria auttorità può trattar, et retrattar aleanze, far
pace, et guerra, ordinar, et abolir leggi, et statuti. Ma quanto più questa libertà nostra
è nobile, et pretiosa tanto più il demonio s’è opposto ad essa, havendo generate dissensioni,
et differenze, et caricati tanto gl’ecclesiastici, che i politici de tutte le sorte di calumnie, et mendacii.
Al qual fine non gli sono mancati ogni mezi, et instrumenti per perseguitarci col mezo della
spada, et del fuoco. In che li predecessori nostri si sono assai consolati colla promessa del
nostro salvatore quando disse Io sarò con voi sino alla fin del mondo etc. la qual cosa
hanno parimente esperimentata in effetto allhora, che del tutto si sono trovati disarmati.
Et perché videro, che la libertà delle doi religioni nel Regno di Francia era in pratica, sperorono
haver sempre dalla medesima Corona un forte appoggio contra la tirania spagnuola. Et quello
poiché li nostri amici, et confederati G. Cantoni di Zurich, et Berna erano anco collegati
con lei, et parimente perché sono stati invitati a questo dai suoi Re, così hanno trattato
con questa una perpetua pace, et amicitia sotto diverse capitulationi. Questa aleanza ha
havuto il suo principio con il re Francesco primo l’anno 1516, et confirmata colla Maestà sua l’anno 1521.
Doppo nell’anno 1549 con Henrico secondo, l’anno 1564 con Carlo nono, et finalmente l’anno 1602 con il
re Henrico il Grande.
Questa aleanza era una forte muraglia contra la nascente tirrania spagnuola; almeno la sua
pratica con tal mezo è stata molte volte impedita, ma lo spirito maligno non ha mancato
di seminarvi fra mezo la zizania, con questo che s’è voluto dar sinistramente ad intender l’attioni
nostre a sua Maestà a fine di render di tal maniera odiose a lei l’attioni nostre.
Ma chi haverebbe pensato che ’l demonio guadagnasse tanto avanti nel suo disegno, che sino li mi-
nistri di sua Maestà si sono lasciati impiegar in quest’attione? Ciò non ostante qual si sia
c’havrà cognitione c’haverà alcuna conoscenza dello stato nostro, et degl’affari publici
non la metterà in dubio, come anco l’avaritia, et astutia delli ministri di lei.
La nostra Retia è situata nell’alte Alpi, una chiave dell’Italia, et Alemagna nel ducato di Milano
per il Paese della Val-Telina suddita alla giuriditione de’ Grisoni, che si può traversare in una
giornata sia nelle terre della casa d’Austria. Per dove il re di Spagna nelle gran dissen-
tioni, et presenta nei pericoli del sant’Imperio, non potrebbe haver passo più commodo per
dar soccorso alla casa d’Austria; che altrimenti è ritardato per la Svizzera verso Ale-
magna di sei, o sette giornate. Cadauno nel paese de’ Grisoni può francamente et senza
alcun pericolo far professione dell’una, et l’altra religione: nientedimeno li rifor-
mati fanno il più gran numero. Ma tra li sudditi (che sono quelli del Paese della Val-Telina)
la più gran parte sono catholici. Tuttavia in quello, che non spetta alla religione aderiscono
ai loro magistrati. All’incontro non si può prometter di essi alcuna cosa, sendo la loro
superstitione grandissima. Dio però s’è riservato li suoi fra loro. Li quali nondimeno
per la sì prossima vicinanza de’ Spagnuoli, et Milanesi sono in continuo pericolo, come
anco sono stati molte volte attaccati da pericolosissime indutioni per l’indutioni, et pratiche 
--- page 104v---
 del Papa; ma il buon Dio (che parimente può preservar li suoi nel mezo le fiamme del fuoco) li ha fin
a quest’hora conservati, non ostante che siano così vicini al re di Spagna colli suoi collegati, et
dei cinque cantoni papisti della Svizzera; li quali non cessano di drizzar contro d’essi ogni sorte di
querelose attioni. Ma non possono né saprebbono comportare, che li fideli pastori della Chiesa
parlino tra ’l popolo degl’affari, che toccano allo Stato, meno veder predicato l’Evangelo
ne’ vicini confini d’Italia; che l’ordine de’ iesuiti non vi è introdocto, et che l’indulgenze
né altre simil cose siano in pratica. Il che fino a quest’hora è stato impedito dal buon
zelo dei sudetti ministri della parola di Dio. Intorno a che noi, et altri riformati siamo
stati apertamente et secretamente minacciati d’esser da essi esterminati et per la spada
et per il fuoco, con instanza d’entrar nell’aleanza, o lega spagnuola. A che per tanto
meglio pervenire s’è cominciato da molti anni in qua a far sforzo contro li sopra-
nominati pastori, escluderli da tutti gl’affari concernenti la commune Patria, a fine
di così oscurir anco la verità dell’Evangelio.
Li precessori nostri dotati da nostro Signore d’una gran prudenza contra tutte tali pratiche, gl’ha data una
legge sinodale da esser inviolabilmente mantenuta cioè che contra le fattioni spagnuole dovranno
essercitar le loro cariche in ogni tempo niente meno sopra il pulpito, che in privato; così col loro essem-
pio l’hanno fidelmente fatto, et nel dì d’hoggi sono seguitati da un numero. Nel che c’è stato
per innanti porta la mano dai re di Francia, come appare per li seguenti essempii.
Allhora, che ’l forte Fuentes fu drizzato nell’anno 1603 sopra le frontiere de la Valtelina, il re di
Spagna coll’assistenza d’alcuni nostri perfidi, et rebelli ha tentato cautelosamente di sedurci in qualche
punto per haver nel loro potere li passi delle terre nostre, et de’ nostri confini, et per di là
farsi un camino libero, et aperto verso l’Alemagna. A che allhora il signor de Vic ambasciator di Francia
valorosamente s’oppose, et ottenne, che li soprannominati articoli, ancorché proposti per tre volte dalli
Spagnuoli sono stati intieramente reietati.
L’anno 1607 quando la serenissima signoria di Venetia fu in contesa con la sedia di Roma, et che
li spagnolizati, poiché si trattava di dar il passo a quelli, ch’erano in servitio della Republica
suscitorono con amirabil artificio il povero popolo, col mezo di sinistre imputationi resero
odiosi li fedeli patrioti, cacciorono alcuni in essilio, et procurorono di privar altri di vita,
et de’ beni. Il signor Pasquale s’oppose allhora ad una tal tirania, et ottenne che gl’auttori
furono puniti, et li buoni remessi nel loro stato. Questo felicemente continuò fin l’anno 1610.
Colla morte di Henrico il Grande il giuoco si cambiò. Perché li ministri di
Francia allhora tentorono di precipitarci in ogni sorte d’inconvenienti. Stante che
il detto Pasquale nel fine del mese di decembre del detto anno cominciò a fomentar le
fattioni spagnuole di che si trovano le proprie lettere di lui. Perché nell’anno 1611 il capitan
Georgio de Georgii s’è incaminato diverse volte di suo commandamento verso Milano per trattar
l’aleanza a nome delle tre leghe senza la conoscenza del commun popolo con il Governator del
ducato di Milano; li principal punti della qual lega erano. Che li passi per le terre delle
tre leghe sarebbono perpetuamente serrati a tutti quelli che porteranno la guerra contra
il re di Spagna; al contrario aperti a tutti quelli, che sarebbono del partito contrario.
Ma questa secreta aleanza è loro mal successa in maniera che non si ardì di proporla
publicamente. Sopra di che havendo Pasquale abandonato questo trattato, tentò di
comover, et metter in contesa la terza lega communemente chiamata la lega de Zutz contra
le doi altre et a questo l’ha persuase. Sopra ciò s’unirono alcune communità, et
formorono alcuni articoli a favor dell’aleanza spagnuola; ma del tutto contrarii alla
confederatione delle tre communi leghe. Pasqual non se ne contentò; anzi oltre di questo 
--- page 105r---
 con grand’ignominia de’ Grisoni consigliò, che l’aleanza con Venetia (la quale per
l’innanti egli havea molto raccommandata) fosse revocata; al qual effetto nell’anno 1612
prima che la detta aleanza espirasse, egli andò distribuendo tra alcuni particolari 6 mila scudi.
Tornò egli in Francia, et appresso venne in suo luoco Giuffier, che l’avanzò di molto in ardire, et
insolenza poco esperimentato, et poco capace di trattar con Republiche. S’avide che
li ministri di Franza (che per l’innanti fecero de’ buonissimi officii nei nostri paesi sono
in credito); et pensò (ma in vano) di pervenire facilmente al suo disegno col mezo del
commun popolo. Prese al suo servitio per interprete un certo nominato Molina,
persona molto fine, et cautelosa, nata di luoco infame, che mandò d’una in un’altra
piazza, ove intendeva, che vi fossero processi d’importanza, et pretese d’esservi ad-
messo per arbitre. Sendo questione di far un nuovo governatore pretendeva
d’esser assoluto signore, et disponer di tutto alla volontà propria; et li beneficii del
Re, chiamati le pensioni particulari, che per l’innanti si distribuivano per l’honor
de’ nostri antenati, questo li convertiva in trafico, non volendo darle ad alcuno senza
una previa promessa per scritto di man propria di non far cosa alcuna contra il
suo gusto, et la sua volontà.
Nell’anno 1613 avanzò con li suoi mirabili et violenti artificii il sopranominato
Molina suo interprete in un governo nel paese di Valtelina, dove praticò una stretta
et secreta amicitia con un prete milanese nominato Giulio della Torre huomo pernitiosissimo
(della cui instigatione si deve facilmente presumer) al quale ha rivelati tutti li nostri secreti
in testimonio di che noi habbiamo in mano tutte le sue lettere.
Nell’anno 1614 venero verso noi li nostri più cari, et fedeli collegati dei doi cantoni di
Zurich, et Berne, domandando il passo per le nostre terre per le loro genti da guerra
destinate verso Venetia. Giffier (senza haver in consideratione che per lo innanti ci
ha diverse volte replicate di conservar la buona unione, et concordia colli signori svizzeri)
s’opose apertamente a questa ragionevole dimanda; et col mezo di promesse, et di
minaccie guadagnò alcuni malevoli per far sfrontatamente dicessero male de’ nostri amici;
et per tal via seminar delle contese, et inimicitie su l’apparenza della verità.
Nell’anno 1616, et 1617 ha praticato con Massimiliano Mora, secretario di Spagna in maniera
che ’l comercio, et libero passaggio nel ducato di Milano ci fu interdetto.
Nello stesso anno coll’aiuto dei spagnuolizati, et di buona summa di denaro avanzò
alla carica di capo della sua lega un tal personaggio nominato Lucio da Monte, huomo vitiosissimo et
corrotto.
Nell’anno 1617 coll’assistenza de’ Spagnuoli suscitò una seditione contro il residente di
Venetia a fine di cacciarlo dal Paese; mettendo la libertà nostra in pericolosissimo stato
perseguitando li fedeli patriotti; et defendendo, et favorendo li traditori. Il re di Spagna
si servì benissimo di quest’occasione per pervenir al suo disegno: mandò il suo ambasciator Alfonso
Casale nel Paese con articoli nuovi, che pensò di far ricever dalle communità coll’aiuto, et assisten-
za degl’astenuti di Giffier, che si tacque, dissimulò et (chi direbbe) col suo tacere vi acconsentì.
Nello stesso tempo, che la signoria di Venetia, amici della Francia pratica la nostra amicitia egli crida,
fa fracasso; et quando gl’articoli di Spagna (li più ignominiosi, et vergognosi, che si potessero
portar innanti) furono proposti, si tiene così quieto, che un ignorante medesimo poteva
accorgersi, ch’egli era della fattione. Ma che potevano far in ciò li fedeli pastori? Poiché
così ben la Chiesa, che la libertà politica, et la nostra cara Patria periclitava. Vedevano
le forze di Spagna, et Franza unite, ai disegni delle quali corone se si fossero opposte si 
--- page 105v---
 rendevano sospetti di false imputationi, caricando sopra loro un odio perpetuo. Dall’altro canto
la conscienza, et il debito li commandava sendo stati chiamati da Dio per correger il mondo, di
soffrir persecutioni, et difender la verità. Armati dunque di questa confidenza nel mezo di tutta
questa tempesta, et procella convocorono con sinodo nationale, nel quale cadauno ha proposto ciò che
stimava proprio per apportar rimedio a questi mali. Sopra tutto hanno debitamente informato il
commun popolo delle due religioni, come il principe sovrano del successo degl’affari, et mostrato
come a dito l’origine di tutto questo male, che gemisce, et suspira; ma a causa del potere
di qualche tirano a pena vi si può rimediare. Tuttavia venero finalmente in soccorso con alcune bandiere
spiegate a nome publico in numero almeno di 3 mila di tutte doi le religioni, deputati delle tre comuni
leghe, et si ragunorono nel borgo chiamato Tosana. Et perché hanno isperimentato con loro
gran pregiudicio, che la presenza dell’ambasciator di Francia era il vero soggetto di tutte simil comotioni
et seditioni, et che quello che doveva esser il fulgore, o flagello alli Spagnuoli, come furono li
suoi predecessori, era quello che li sofferiva; che quello che doveva difender la libertà della
Retia la diffamava, et la follava sotto ai piedi, risolverono di commun consenso che
l’aleanza, et accordo fatto tra la corona di Francia, et le tre communi leghe sarebbe fedelmente
et constantemente mantenuta, et osservata in tutti li suoi punti. Ma per li tristi diportamenti
et seditioni praticate da suoi sleali ambasciatori conclusero a non soffrir più la loro residenza
nel nostro Paese, et quello è stato giudicato un arreste lodevolissimo, et utilissimo contra le
machinationi, et tratti spagnuoli, per la conservatione della nostra libertà. Et fu allhora
statuita una Camera criminale nel detto luoco contra li perfidi alla Patria, la quale fece
parimente in tutta perfettione il tuo debito. Alcuni di essi convinti per la lor propria mano
et testimonii degni di fede sono stati banditi, loro beni confiscati sendosi per innanti
absentati, alcuni puniti nelle loro cariche, altri nei loro beni.
Fra questi il capitan Rodolfo Pianta era il principale. Egli fin dal principio della sua gioventù fu
dedicato alla casa d’Austria, dalla quale ha egli goduti gran beneficii. Ha egli voluto sempre
esser il primo nella sua communità; nel principio fu dolce, et amorevole, ma col tempo è diventato
tirano. Et essendo dotato di qualità rare fu inalzato a la suprema dignità del Paese; ma quanto
più cresceva la sua potenza, tanto s’augumentava dall’altro canto la crudeltà sua. Quando
nell’anno 1603 fu inviato con auttorità publica a Milano per trattar quivi col Conte di Fuentes
a fine che la fabrica del nuovo forte fosse impedita, corrotto per presenti, egli intieramente
trasgredì alla sua instruttione, et ordine, che non solamente à sottoscritti alcuni
articoli portati da quel governator di Milano di gran pregiudicio alla nostra libertà; ma anco
li ha sigillati col proprio suo sigillo. Tornando al Paese, et non potendo persuader al popolo di
confermar, et accettar quei articoli, rimase confuso, pensò ad altre pratiche, et con alcuni de’
suoi complici tenta il consenso alla fabrica del detto forte, a fine che se non in tutto in parte
almeno sodisfacesse a ciò, ch’egli havea promesso, assicurandosi quello esser un vero mezo
di far maturar, et condur la nostra Natione, che doppo ella si inducesse ad accettar li arti-
coli sudetti. Era egli allhora formal inimico della corona di Francia, haveva in odio Pasquale
et favoriva li Spagnuoli, procurava di ranversar tutto quello, che li ministri di sua Maestà
christianissima addimandavano, sino a tanto che, a gran scontento, et interesse di molti, li mi-
nistri di Francia, et di Spagna concorrono, et s’accordano insieme. Diversi altri della
medesima taglia del detto Capitano furono castigati della medesima punitione. Questo parve
nuovo, et inaudito, ma a tali, che la giustitia, et la pace è nova, et sapendo
esser il popolo variabile, soggetto a mutatione, et desideroso di novità, hanno presi
alle mani diversi mezi per la lor liberatione. Alcuni se ne vanno a Milano, et dimandano 
--- page 106r---
 assistenza di denaro per far ritornar li banditi al Paese, assassinar, o scacciar li ministri de
l’Evangelo. Alcuni vanno a Roma, ove fanno instanza per haver denari a fine di poter
distruger la scola messa in piedi doppo poco tempo in qua nel paese della Valtelina; altri
passano in Austria a dimandar soccorso per la conservatione della dignità del vescovo di Coyra.
Che fa in questo mentre Giffier? Ci carica di gravissime calumnie che semina tra ’l popolo, dice che li
pastori, et la Camera criminale di Tosana hanno rinversata la giustitia, et tutte le buone
constitutioni, che ’l tutto si faceva per estirpar la religione catholica romana, per scacciar li
buoni, et che li tristi pervenissero al governo, che li ministri dell’Evangelio erano degni di
esser banditi, et carcerati, con un’infinità d’altre calumnie, et impudenti mensogne.
Comparve nell’assemblea delli signori svizzeri a Bada, ove fece repetitione delle medesime cose
aggiongendo ancor una gran parte; et di là subito ci accusa verso sua Maestà che noi
siamo corruttori di leggi, seditiosi, violatori della giustitia, fomentatori di tirannia, perse-
guitando quelli, che hanno fidelmente servita la Patria, et sua Maestà. Chi sarà quello
al presente, che stupirà di veder il Re christianissimo, et altri principi vicini alterati contra di
noi persuasi di simili falsità? Ma per non mancar alla parte nostra, noi espedissimo l’anno
passato verso la Maestà sua un nostro ambasciatore il signor colonel Guler con carica d’informar
sua Maestà del nostro stato, per espurgarci delle inique imputationi, et calumnie
delle quali noi eramo caricati, et di render ragione perché non volevamo più soffrir
gl’ambasciatori suoi nel Paese. Egli espedì la sua ambasciata honoratamente et a pena fu
di ritorno a noi, che Giffier, et Miron ambasciator residente a Solturno drizzano lo
sforzo loro contro di lui, tentano diffamarlo, et se fosse stato possibile di ruinarlo affatto.
Giffier va correr le sue negotiationi fino in Holande, scrive all’ambasciator di Francia
ivi residente che si rallegrasse perché non faceva conto alcuno del manifesto publi-
cato, perché non ci trovava in esso alcuna verità anzi tutte pure falsità, et calumnie,
et che la risposta di già era pronta; ma ch’ella non sarebbe data che con l’armi in mano
(egli intende una solevatione) et si vanta d’esser uno dei primi, che haveva di nuovo appizzato
questo fuoco. Di là si volta verso li nostri catholici romani, li rimprovera, che si sottomettino
alle ordinanze delli ugonotti (così parla egli per calumnia) li essorta a franchirsi dal giogo
de’ ministri, li fa offerta del suo aiuto, et li fa promesse ben grandi. Fra questi imbrogli Miron non se ne sta otioso, et vedendo che poco manca a tagliar l’arbore
del tutto scrive a tutte le communità. Ch’era dolente della rebellione tramata per
le tre leghe (così chiamava egli l’attioni del medesimo Principe) item del bando dato a
molte genti da bene, et particolarmente al vescovo di Coyra, il principale, et primario
capo del Paese, all’incontro si rallegrava della nuova comotione del popolo, et che
li signori svizzeri catholici inviavano verso di noi un’ambasciata. Ci essorta d’obedir alle
loro preghiere, et consegli, et di chiuder la bocca alli sudetti pastori a fine, che per
l’avenire non si mescolino più delli affari dello Stato.
Gl’ambasciatori sopranominati de’ cantoni catholici vengono, et innanti una general assemblea
delle tre leghe commune propongono. Che trovano ispediente di troncar il capo
a doi o tre pastori per statuir essempio agl’altri, fortificano quelli, che di già
erano auttori, et fautori della solevatione, et augumentano la persecutione
contra li buoni. Sopra di che li catholici romano alzano le voci, prendono le
bandiere, et l’armi alla mano deliberati di assalir li pastori, pigliano uno di
essi prigioniero con gran rabbia, et crudeltà inaudita usano contro di lui ogni 
--- page 106v---
 sorte d’insolvenza, lo ingiuriano, lo battono, et finalmente lo gettano in un luoco infame destinato per
li malfattori, ne cercano degl’altri, alcuni si ritirano dal Paese, gl’altri si nascondono nelle
fosse, et spelonche tra le montagne. Li cattholici romani stabiliscono con il parer di Giffier, et altri
evangelici in apparenza una Camera criminale con potere, et auttorità di liberare, condanare,
giudicare, et bandir. È essequita gagliardamente da questa la sua carica alcuni pastori accusati
ingiustamente, et caricati di haver mal parlato furono banditi; li rebelli, et traditori di-
chiarati inocenti, et buoni patrioti; cioè che havevano prima, che esser stabiliti fatta
una tal promessa al Papa, et agl’ambasciatori de’ cantoni papisti. Ma come niuna violenza
è di lunga durata così in breve ella cessò. Dio piegò in maniera il cuore, et aprì
gl’occhi, et l’intendimento del nostro popolo delle doi religioni, che vide l’inganno
et lo toccò come con le mani; s’avide, che per sua colpa il nome di Dio è bestemiato
la verità oscurata, et la tiranni montata alla più alta sommità.
Allhora quasi tutte le communità della Retia spiegano la bandiera, et per la terza volta
pigliano l’armi, s’avvicinano alla città di Coyra, nella quale di già tre mesi era pri-
gioniero il suditto pastore con dodici altri l’assediano, et dimandano la liberatione
di questi inocenti; doppo esser liberati si ritirano in un luoco nominato Tavas, et qui-
vi stabilirono una terza Camera criminale, la quale deve riveder l’attioni delle doi
precedenti. Dove doppo haver sufficientemente visitate le scritture, et li procederi, com-
prese, et intese le falsità, et buggie sopra le quali fondavano la liberatione dei bandeti.
Fu il tutto confirmato così bene per li catholici romani, che per li riformati, riconoscendo,
che non si trattava della religione, anzi della libertà della Patria le prime sentenze
condanatorie furono confirmate; et l’altre cassate, et anulate.
La detta Camera criminale continua ancora non senza frutto evidentissimo per il ben publico; con
tutto ciò non per questo cessano ancora li principali auttori del male per ruinarci, et distruge[rci]
totalmente. Loro capo è il detto Giuffier, egli ci travaglia, ci diffama ci accusa di periv[…]
et seditiosi particolarmente verso la Maestà sua christianissima presso la quale hanno tanto credito,
che havendo li signori Grisoni per auttorità publica espedito un ambasciator in corte per infor-
mar sua Maestà la quale senza haver riguardo che ’l padre di lui di buona memoria il colonello
Hortman de Hortmanis haveva molto meritato dalla corona di Francia, è trattato
ignominiosamente et indignisimamente sendosi transgresso nella sua persona commune ius
gentium. Egli non ha potuto haver audienza, indebolendo con tal mezo la pace
perpetua, et la stessa aleanza. Quest’è una estrema violenza d’esser della Maestà sua
condannati senza esser udito, et una fraude manifesta d’esser accusati di cose delle
quali noi non habbiamo havuto manco il minimo pensiero.
Sua Maestà si duole che ’l suo ambasciatore sia stato cacciato da noi; ma senza causa.
Perché si troverà chiaramente per gl’articoli dell’aleanza, che noi non siamo obligati di
permettergli l’aleanza. Questo è vero, che mentre si opponevano alle violenze di
Spagna, noi habbiamo fatta instanza a sua Maestà a fine che lo acconsentisse, il che
ha egli fatto con una riversale sotto a suo sigillo, la quale tutta volta non ci obligava
a cosa che sia. Ma doppo che al presente egli si accorda colli ministri spagnuoli,
non havendo potuto sopportar più la sua presenza alla ruina nostra, noi
facemo rinontia a sua Maestà della sudetta concessione gratuite. Chi dunque ci vorreb-
be forzar di goder d’una gratia la quale noi medesimi con proposito deliberato
rifiutamo? Hora sua Maestà ci scrive, et per sinistre informationi ci minaccia di
vendicarsene. Giffier aggiunge ancor le sue lettere conforme all’ordinario suo 
--- page 107r---
 piene di calumnie, ingiurie, et maldicenze; ci vuol commandare di
render conto a sua Maestà delle attioni nostre, minaccia che li beneficii ricevuti dalla
Corona ci seranno ridimandati, et finalmente incita li nostri rebelli ad una nuova
seditione offerendoli il suo soccorso, consiglio, et assistenza. Mirone fa propo-
ner per il suo agente nell’assemblea tenuta a’ 6 di febraro et il seguente giorno a Bada
che li signori svizzeri volessero procurar appresso di noi di rimetter in libertà li banditi, et per-
metterli d’entrar nel Paese, di far cassar la presente Camera criminale, et farci prometter
di non entra già mai in lega con alcun altro eccetto che con la corona di Francia.
Et che habbiamo dunque a fare? Noi impiegavemo tutto il nostro potere per
far informar sua Maestà delle nostre attioni, et toccante lo Stato nostro noi renderemo
conto a Dio solo non riconoscendo altro sovrano. Quando noi saremo ricercati
per li beneficii ricevuti dalla corona di Francia, noi ridomanderemo il sangue,
et la vita di quelli, che l’hanno servita sì fedelmente per tanti anni. Li nostri sedi-
tiosi saranno da noi perseguitati, et puniti tanto quanto saranno in
vita. Li rebelli, et traditori non haveranno giamai l’entrata nel Paese senza
perdita di sangue. La presente Camera criminale continuerà fino che piacerà
al Principe, che è il commun popolo dell’una, et l’altra religione. La nostra
libertà di fare, et romper aleanze non ci sarà già mai levata né da Miron
né da Giffier, né da Casale. Questo è un punto principale, che li precessori
nostri hanno acquistato col loro sangue, et noi lo difenderemo, quando tali,
et simil minaccie, et bravate non vorranno cessare, noi provederemo a nostri affari
secondo la ragione, et la vertù lodevole dei nostri antichi Reti. Nostre signore
Iesu, re dei re, signor dei signori, vogli haver pietà, et misericordia di noi. Amen.

--- page 107v---
Scrittura de’ Grisoni
nel n° 205

--- page 109r---
Bohemica Iura
Adversus Informationem
Defensa.
Hoc est
Responsio.
Ad falso dictam
Informationem
coutra scripta
ab ordinibus Bohemiae edita.
Typis clanculum vulgatam.
Anno MDCXX

--- page 109v---


--- page 110r---


--- page 110v---


--- page 111r---


--- page 111v---


--- page 112r---


--- page 112v---


--- page 113r---


--- page 113v---


--- page 114r---


--- page 114v---


--- page 115r---


--- page 115v---


--- page 116r---


--- page 116v---


--- page 117r---


--- page 117v---


--- page 118r---


--- page 118v---


--- page 119r---


--- page 119v---


--- page 121r---


--- page 121v---


--- page 122r---


--- page 122v---


--- page 123r---


--- page 123v---


--- page 124r---


--- page 124v---


--- page 125r---


--- page 125v---


--- page 126r---


--- page 126v---


--- page 127r---
Pactorum
de perpetua successione in regnis Hungarie et
Bohemiae ac Provinciarum ad ea pertinentium.
Instrumenta VI.
et XV Mensis junii, Anno DCXVII.
Pragae confecta.

--- page 127v---


--- page 128r---


--- page 128v---


--- page 129r---


--- page 129v---


--- page 130r---


--- page 130v---


--- page 131r---


--- page 131v---


--- page 132r---


--- page 132v---

