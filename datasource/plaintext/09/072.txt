
--- page 355r---
2da
n° 53 comincia n° 52
Serenissimo Principe
corse una voce li giorni passati, che riempì qui l’animo dell’
universale di non poco contento, che l’armi del Re palatino
havessero rotti, et sbandati cinque milla fanti del conte di
Buquoi. Sarebbe stata passabile la novella, quando non
fosse poco doppo sopragiunta l’altra che al contrario
era stato fuggato, et rotto l’essercito del Re constretto più
dalla riputatione, che altrimenti a presentarsi alla battaglia
come la Serenità vostra dà più sicuro, et vicino luoco haverà inteso.
Questi ultimi avvisi furono portati di Brabant, ove si sono
fatti fuochi, et segni di grandissima allegrezza, et confir-
mati poi per altre lettere di Alemagna capitate alli signori
Stati, et a sua Eccellenza, et quanto fu grande la consola-
tione per li primi tanto maggiore è riuscita la morti-
ficatione, et confusione per gl’altri. Il signor principe di
Oranges n’ha sentito estremo discontento, et ben si è
aveduto, che li raporti, et le lettere, che facevano
apparir l’armata del re di Bohemia di 30 in 40 mila
combatenti al contrario non era di dieci milla, come
n’o l’Eccellenza sua stata assicurata.
Questi signori hanno almeno havuto questo contento d’intender
che ’l Re, et la Regina non siano stati colti, ma che
si siano salvati. Tuttavia non è consolatione che sollievi il
peso, et che non facci temer di peggiori consequenze 
--- page 355v---
 quest’ambasciator di Francia, che fu avanti hieri in questa casa di
vostra Serenità per ringratiarmi de’ complimenti fatti da me per la
morte della moglie in parlando di questo affare mostrò
che difficile era all’Elettor palatino (così lo nominò),
sostenersi contro le forze di casa d’Austria, et tanto meno
quanto che quello che gli doveva assister non lo faceva
intendendo del re d’Inghilterra; che questo era un disinco-
raggiar gl’altri, che la sola assistenza di questi signori
non era bastevole, et simil altri concetti, ch’andai ascol-
tando, et se ben’egli mostrò dispiacer del successo,
tuttavia sosteneva esser stato sempre il suo senso alieno,
che sua Maestà palatina si risolvesse contrastar all’Imperatore
soggiongendo che hora ne resentiranno assai gl’Alemanni
et quei principi dell’Unione poiché non ha dubio alcuno
(disse) che Spagnuoli tenteranno, et faranno ogni
cosa possibile con assister all’Imperatore per infringer quella
unione, et per sopprimer sotto l’auttorità imperiale
alcuni di quei principi.
Il dispiacer, che ne sentì il signor ambasciator Carleton, come che
si mostra sempre interessato nel publico bene può
crederlo vostra Serenità grandissimo ma si promette anco qualche
miglior fortuna.
Havendo data parte a questi signori della riduttione, che si 
--- page 356r---
 doverà far il mese, che viene in Inghilterra la va confirmando
et insieme la buona volontà del Re suo signore.
Aspettano li signori Stati, sua Eccellenza, et ognuno sta qui curioso
d’intender come dal Re sarà stato aprheso l’accidente
et se questo sia per accenderlo a far qualche egregia
risolutione. Non ha dubio alcuno, che l’Ambasciator haverà
scritto hoggi con suo corriero espresso alla Maestà sua li
concetti, et l’espettatione di qua, et può esser che la
riputatione propria, et il pericolo in che possino star
il Re, et la Regina suoi figlioli lo muovino.
In tanto li signori Stati non lasciano di pensar a quello, che può
succeder, et come gl’interessi delli amici lor premi
così quello di sé medesimi li tocca anco ugualmente;
et sono essortate sue Eccellenze al provedersi in tempo a fine
di non esser prevenuti sotto qualche artificiosa coperta.
Stanti questi nuovi emergenti viene detto che ’l signor
principe Henrico sarà richiamato, et che potrebbe
esser, che fosse di ritorno fra quindici giorni.
L’ambasciator d’Inghilterra, che venerdì visitai mi communicò haver
havuto quel giorno lettere dal suo Re con commissione
di far ufficio, et essortar questi signori ad haver per raccom-
mandata le cose de’ Grisoni, et il negotio della
Valtelina, et ad adherir ai consigli, et propositioni 
--- page 356v---
 fatte far dalla serenissima Republica in questo proposito, dicendomi il signor
Ambasciatore che li era riuscita cara la detta commissione
per haver occasione di servir anco in questo la serenissima Republica
et che lo haverebbe fatto volontieri, et che lasciava a
me il considerar quello di più che potesse fare. A questa
communicatione, et a questi concetti corrisposi con quel
termine che stimai proprio ringratiando sua Eccellenza
dell’ottimo suo affetto corrispondente a quello della
maestà del suo Re verso il servitio publico, et doppo anco
fui hieri a ringratiarlo dell’ufficio che haveva fatto
nell’assemblea come mi fu riferto portato con
vivezza per muoverli al pensar al negotio, et deliberar
qualche buona conclusione massime nella congiontura de’
presenti tempi. Mi disse il signor Ambasciatore che haveva sodisfatto al
commandamento, che haveva trovata buona volontà nelli signori Stati
di far qualche bene, ma che non sapevano come accommodarli
ad inviar o agente o tutto altro titolo in Svizzeri senza esser
ricercati, et parendoli di haver compreso, che havessero
pensiero di far far qualche ufficio coll’occasione di quello
che deliberassero mandar per Venetia ha detto ad alcun[i],
et a sua Eccellenza in particolare che non doverebbono tardare, portano
per iscusa il non haver potuto ancor risolver per Francia,
et per Inghilterra, et la stagione non propria al presente a viaggiare 
--- page 357r---
 et che queste ragioni gli erano anco state considerate dall’eccellentissimo
signor principe d’Oranges aggiungendoli con sorriso. Siamo in confusione
questi particolari mi disse il signor Ambasciator in fuggendo mentre fui a sua Eccellenza
in tempo, che spediva il suo dispaccio per Inghilterra lo vedrò di
nuovo, et se haverà in questo proposito, o altrimenti cosa di
momento col prossimo ordinario le ne darò riverente conto.
Ha il detto signor Ambasciatore condotti seco hieri all’assemblea doi
un cavalier inglese, et il fratello del vescovo di Londra
venuti per trattar colli aministratori della Compagnia
dell’Indie Orientali, et accordar con loro sopra li danni,
che durante il trattato d’accordo li vasselli inglesi hanno
ricevuti nell’Indie Orientali, et in quei viaggi da’ sudditi
di queste Provincie. Soleciteranno la Compagnia ad ispe-
dir li suoi vasselli ben muniti, et armati per gl’avvisi,
che si hanno della levata in Siviglia di alcuni galeoni
et di dieci milla fanti per inviar alle dette Indie. Per
questo, et per altri affari concernenti il commune
comercio sono partiti li doi signori sudetti hoggi verso
Amsterdam.
Vi è opinione in alcuni, che habbino questi doi ad indagar
li pensieri sopra il negotio delle Indie Occidentali, et
se di qua facendosi la Compagnia si pensarebbe di farla
con l’unione degl’Inglesi. In questo negotio dell’Indie

--- page 357v---
Occidentali par che preme il signor principe Mauritio per la
sua speditione, et total conclusione, ma di concorrer al presente
una difficoltà assai grande, che tanto in Holanda, che in
Zelanda vi è contrasto tra le città maritime ognuna
per il suo interesse per il profitto del comercio intorno alla
ripartitione della portione, che si deve fare di quello
che tocca alla Provincia, et difficile sarà il poter
ridur questa portione ad un ripartimento di commune
sodisfattione.
Un signor di Zelanda fu uno di questi giorni a trovarmi, et mi
ricercò con vostra Serenità concorrerebbe nella contributione
al capitale, dissi, che non potevo risponder a lui
che quello havevo risposto ad altri, che allhora
che saprò, che cosa sia effettivamente, questo negotio
che vantaggio, et beneficio se ne possi trar per il
publico, et per il particolar ancora, et tutte le particolarità
dipendenti dall’errettione di detta Compagnia, et
quale habbi ad esser il fine non havessi mancato
di darne parte a vostra Serenità per aspettar poi da lei li
suoi prudentissimi commandamenti. Bene mi rispose il detto signor
io ne palerò con sua Eccellenza, et procurerò, che ridotto il
negotio in dato ve ne sia data ogni informatione. Et per
doi volte mi pregò che in ogni caso io raccomandassi alla

--- page 358r---
Serenità vostra la città di Flesinghem, aggiungendo, che sapevo bene
ch’era marchesato del signor principe d’Oranges, et ch’egli ancora
haveva questo, che sia la detto Città in raccomandatione a quella serenissima
Republica questo concetto mi ha fatto entrar in pensiero, che
si sia fatto meco l’ufficio di concerto. Starò a sentir ciò che
mi venirà detto; et di quanto anderà seguendo di questo
negotio (sopra il quale doverà forse risolversi qualche corso
nella presente rid[u]ttione di Holanda) ne tenirò riverentemente
avvisata la Serenità vostra.
Il capitan Giacomo Storm invigilando sempre per trovar cosa che
possi profittar al servitio di quella serenissima Republica ha
pensato che possi riuscir di beneficio al publico la
fabrica di qualche vasselli, et per dicchiaratione riverentemente
alla Serenità vostra ha formata l’aggiunta scrittura dalla quale
potrà ella comprender la spesa, et per conseguente il
profitto. Egli si esshibisce quando desideri esser meglio
informata di venir ad ogni minimo cenno a piedi della
Serenità vostra; la quale farà anco supplicar se per hora non ha
bisogno di lui di prorogarli la concessione che ha havuta
li mesi passati di poter venir in questi paesi per accom-
modar qualche suoi affari. In tanto le rende humilissimamente
gratie della cortese risposta, che io gli ho data in
nome di lei toccante il poter entrar in servitio 
--- page 358v---
 di questi signori con buona gratia di lei. Hora è passata
l’occasione, né si valerà venendone d’altro, come mi ha affermato
senza il debito riguardo al servitio che è oblegato di
prestar alla Serenità vostra. Gratie etc.
Dall’Haya al primo decembre 1620
di vostra Serenità
humilissimo, et devotissimo servitore
Christofforo Suriano

--- page 363r---


--- page 363v---
Al serenissimo principe di Venetia
2da
n° 253 comincia 252


--- page 359r---
Lettere 2de del secretario Suriano dall’Haya de primo decembre 1620 de n° 53
Serenissimo Principe
sentendome io infinitamente obligato alla Serenità vostra per la servitù acquistata seco, et per il molto da lei ricevuto favore
haveva pensato tempo fa, di darmele qualche saggio, et farle noto la riverenza et ossequio ch’io le devo,
con rimostrarle (non le potendo dar altro frutto della mia professione) quanto sarebbe di rilievo alla
Serenità vostra, ch’ella ad imitatione d’altre nationi forestieri risolvesse alla fabrica de qualche vasselli da
guerra in quante parti per servirsene al bisogno. Ma dubitando d’incorrere qualche nota di presontuosità,
mi sono fin hora ritirato dal proposito. Hor trovandomi in questo caso antio et confuso, finalmente tirato dal
desiderio et affettione che tengo del ben publico, et confito nella innata benignità della Serenità vostra ributtata
ogni ombra et fantasia mi risolsi all’impresa. Dicendo al mio essere in armada in servitio della
Serenità vostra haver notato li grandi, essessini et inutili spese da lei fatte nel noleggiar vasselli foresti, il
poco servitio da quelli prestato, li disordini et confusioni ch’hanno causato, et finalmente la poca osservanza
et riverenza a’ suoi governatori et altri capi da mar usata. Quali per essere tutti punti di grandissima conside-
ratione, et tali che non solo ne’ terrestri, ma specialmente nelle marittimi guerre devono essere ponderati,
non ho volsuto mancare (per quanto si stendono le debbole forze del mio ingegno) di proponerle li modi
et mezzi per li quali, questi et altri simili inconvenienti facilmente potessero essere levati, il che seguirebbe
ogni volta che la Serenità vostra risolvesse alla fabrica d’un certo numero de vasselli da guerra, et quelli facesse
navigare da marinarezza venetiana accompagnata d’alcuni capi bombardieri forestieri prattici, da’ quali
con il continuo uso piglieriano la prattica et si venderebbeno tanto alla navigatione quanto al combattere
atti et habili, et conseguitivamente. La Serenità vostra farebbe acquisto de’ marinari vassalli prattici ed obedienti
di modo che per questa via si possa sperare, che la marinarezza venetiana ritorni nel suo pristino florescent[e]
stato. Di più andarà scifando le grandi et essessini spese de’ noli, che, conducendo vasselli foresti
occorrono, et il commando delli governatori non sarà in quanti come è stato nell’altri vil peso, ma
haverà il suo debito et intiero luogho. Et quello che più d’ogni altra cosa la Serenità vostra deve mettere in
consideratione et ch’haverà a questo modo in ogni tempo vasselli pronti et atti per armar a sua posta, dove
al contrario, (non trovandosi sempre in porto vasselli qualificati per armada) converrà in caso di bisogno
prevalerse d’ogni sorte de’ vasselli etiam inutili alla guerra. Et mentre ho notato li disordini et inconvenien[ze]
ho parimente considerato, che forma et qualità de’ vasselli sarebbe a proposito per quell’acqua a uso di guerra
che m’è parso qui aggiongerle con il lor costo, al fin che bilanciata la spesa con il frutto la Serenità vostra possa
più fondatamente risolvere alla affirmativa o negativa della fabrica, che sarebbe la seguente.
La longhezza in Colombo passi 18 1/2 fanno piedi
92 1/2
Fanno di longhezza piedi 114 da una hasta
all’altra sopra la coverta.
L’hasta di prua haverebbe casuo piedi
16 1/2

L’hasta di poppa piedi
5

La larghezza piedi 30, altezza sotto la prua coverta in savorna piedi 12 di pontale. Sotto la 2a coverta
piedi 6 di pontale, che tutti s’intendono piedi venetiani. Sopra la coverta carcere e balor con le sue
rede di corda tutto a usanza di guerra, la prima coverta dell’artigliaria haverebbe 22 portelle per posare
pezzi. Sotto la carcere e balor portelle 18 fanno portelle 40 in tutto senza le portelle per le scove
coverte da puppa a prua all’ordinario et così haverà doi fila d’artiglieria ben spartite et di giusta altezz[a] 
--- page 359v---
 fuor del’acqua, et sarebbe di portata de’ lastri 350 che fanno botte 1400 venetiane. Questa
la forma ch’io al mio essere in armada ho giudicato sarebbe a proposito di quell’acque.
Segue il costo alla minuta
Il corpo del vassello montarà in circa alla somma de’ fiorini
fiorini 18500
Li ferramenti con 5 ancore et 2 picoli
fiorini 7000
Tutto il suo certiame con 7 gumini et guminetti et altri cordaggi bisognosi
fiorini 6500
Doi mani di vela da puppa a prua con li suoi gorofali et gorofalini
fiorini 3150
Tutto il suo arboraggio
fiorini 650
Tutte le sue taglie et chebbe
fiorini 600
Per intagliatura et pintura
fiorini 500
Per pegola, catarame, solfo, prata et stoppa
fiorini 550
Per foderare la nave de’ sapini con li suoi chiodi
fiorini 1200
Per far inarborare la nave et ordire tutti li certiami et cordaggi
fiorini 325
Per spese di barche et piatti
fiorini 200
Per la barcha et fregata con suoi arbori, vele, remi, gomenetti et ferri
fiorini 625
Per diverse spese minute
fiorini 200
Che monta in tutto
fiorini 40000
Quali fiorini 40000 fanno ducati venetiani in bancho 16000 in circa

Et queste sarebbeno le spese d’un vassello in forma descritta di sopra, senza le sue artigliarie, monitioni,
vittovaglia et stipendio de’ marinari. Et piacendo alla Serenità vostra d’assortire detti vasselli di maggior et minor
grandezza, montarà il costo pro rata portione della lor qualità et grandezza. Et risolvendo a simil
fabrica la Serenità vostra potrebbe per mezzo d’alcun suo confidente et affettionato, far un partito con questi
fabricatori per l’intiero corpo di vassello messo in acqua et pronto alla vela con tutte le sue adherentie
soprascritte, o vero del nudo corpo di legno, et che li ferramenti, cordaggi et altri apprestamenti fussero
separatamente procurati. All’assistenza della cui fabrica, giudicando la Serenità vostra la mia persona essere valevole
potrà ad ogni suo beneplacito spendermi con piena autorità di padronanza, assicurandola che goderà della
prontezza, diligenza, et realtà d’un suo sincero, devoto et obligato servitore. Et quando la Serenità vostra ricercasse
maggior informatione et più ampla dichiaratione di questo negotio, et perciò desiderasse la presenza della mia
persona per abboccarsi circa la particolarità di quello mi troverà ad ogni minimo cenno pronto per incam[i]-
narmi a cotesta volta. Supplico dunque la Serenità vostra di ricevere et gradire benignamente questo mio discorso
et di commandarmi in cosa di servitio della Serenità vostra a pie’ della quale per fine con humilissima riverenza
m’inchino. Dalla Haya li primo di decembre 1620
della Serenità vostra
humilissimo et obligatissimo servo

--- page 360r---


--- page 360v---
Al serenissimo principe
di Venetia
———
Scrittura del capitan Storm
per fabrica di navi
nella 2da n° 253

--- page 361r---
Illustrissimo Domenico Mollin
Illustrissimo signore
con ultima mia de primo stanti diedi conto a vostra Signoria illustrissima della mia propositione fatta al Serenissimo suo
Principe intorno la fabrica d’alcuni vasselli da guerra in queste parti descrivendole quanto
per allhora m’occorse. Et questa sarà per aggiongerle certe altre particolarità in tal proposito
affinché quelle da lei prima ben considerate et maturamente ponderate siano poi (se
così giudicarà opportuno) al publico rappresentate. Et prima all’oppositioni ch’incontrario
potrebbeno essere prodotte, cioè, che non convien alla Republica di mettersi a tanta spesa
senza bisogno, argumento in questo modo. Che al tempo di bisogno tarda sarebbe la risolutione
et che perciò convien anticipare tempo per potersene prevalere al bisogno. Et tanto più
perché ho calculato, che per mantenimento d’una galea sottile si vanno tante o poco meno
spese che si andarebbeno per matener con poderoso vassello, che con 1000 fiorini di bancho al
mese, comprese le spese di bocca et salario de’ 100 marinari et bombardieri si potrebbe
mantenere, dove la Signoria ha speso nel noleggiar vasselli foresti d’inferior qualità
alle mie proposte, et con solo 70 persone fiorini 2200 incirca l’un per l’altro, che monta
all’anno fiorini 26400 di modo che servendosi la Republica de’ vasselli proprii calculando le
spese de questi, con quelli nolleggiati, verrebbe ad affrancare quasi in un anno il costo
de’ detti vasselli, et così haverebbe vasselli qualificati per la guerra, et di grandezza et fortezza
all’altri superiori, et con maggior numero di marinarezza obediente et pronta. Et a
quello che si potrebbe allegare che li vasselli non si possono mettere al secco, et che non
adoprandosi verrebbeno consumati da’ bissi o vermi nell’acqua, et dalla pioggia et venti,
dico, che né più né meno come si usa per le galere, si potrebbe anco per li vasselli far
una docca cioè un luogho da riservare li vasselli sotto coperta, come si usa in Zelanda
et Inghilterra, dove il Re riserva li suoi vasselli da guerra in secco fuor dell’acqua, che
con certi instromenti a tal effetto fatti, si cava et si fa star in secco li vasselli senza
tirarli in terra, quali, con la buona cura d’un sopraintendente a ciò deputato potrebbeno
conservarsi buoni et atti alla guerra per il spatio de’ 40 in 50 anni senza guastarsi.
Et dato et non concesso che non si presentasse occasione d’adoperare detti vasselli contra
li nemici in cosa di guerra (dalla quale piaccia al signore Iddio di mantener per molta
serie d’anni libera la serenissima Republica) serveriano tuttavia per mantener il decoro et
riputatione d’una così famosa et potente Republica, oltra di che, potranno in tal caso
anco servire per guardar la bocca del golfo et per accompagnare l’altri vasselli
mercanteschi in Levante, et andar anch’essi per mercantia così occorrendo o per 
--- page 361v---
 altri bisogni in servitio della serenissima Republica con la continua navigatione de’ quali
si mantenirà la marinarezza venetiana, che di giorno in giorno non senza
notabilissimo pregiuditio va declinando, al che (le par a qualche cosa di rilievo
si deve haver risguardo) si doverebbe haver a questo, consistendo il fondamento
del benessere della Republica (come anco de questi paesi) nella navigatione.
Et questo è quanto per hora m’occorre dirle pregandola per fine di ricevere per sua gratia
in grado la mia bona volontà, le bascio riverentemente le mani, si come faccio al
signor Francesco suo fratello col quale la supplico di communicare la presente con pregarle
dal Signore ogni felicità. D’Amsterdam li 15 decembre 1620
di vostra Signoria illustrissima
obligatissimo servitore
Jacob Storm
Illustrissimo signor mi soperabonda materia di dilatarmi in questo proposito, ma per non parer più
tosto di componere una historia che lettera mi riferisse al scritto al serenissimo Principe, che
desiderando più ampla informatione et dichiaratone di questa mia propositione sarò ad ogni
minimo cenno pronto per incaminarmi per quella volta et rimostrarli a bocca ogni
particolarità et di novo Christo la gratia etc..

--- page 362r---


--- page 362v---
All’illustrissimo signor prov(veditor) colendissimo il signor
Domenico Mollin in
Venetia
