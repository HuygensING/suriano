
--- page 162r---
Prima
n° 212 fin 214
Serenissimo Principe
arrivò qui domenica passata quel monsieur de Lormes, che
ha in mano il negotio di quei corsari, et mi fu condotto dal
signor Pietro Falghero perché dalla viva voce di lui potessi haver
quelle informationi, che ricercavo per maggiore, et più
certa chiarezza della propositione fatta dal Pasini, ch’egli
ancora di trova qui meco. Da me stesso, et col mezo
delli medesimi signor Falghero, et Pasini sono andati cavando
tutto quello, ch’era necessario in conformità dei commandamenti
della Serenità vostra inviatimi nelle sue lettere de’ 30 aprile passato.
Dal medesimo visconte di Lormes ho cavato informarsi tutto
ciò che a lei è stato scritto dal Pasini: tuttavia per
supplir al mio debito le dirò, che quanto alla
qualità delle persone m’ha detto delli capitani
tutti, tredici erano li principali; ma capo di tutti era
il capitan Estinch inglese parente stretto di signor grande
et il capitan Elis pur inglese è stimato tra essi, et è
parente del conte d’Essex. Vi sono altri cinque
inglesi. Il capitan Belech, doi fratelli Georgio, et
Giacomo Pin questi tre figlioli di mercanti inglesi. Il capitan
Sansone molto ben noto alla Serenità vostra et il capitan Jel marinaro
o più tosto, ch’è stato pescatore ambidoi inglesi. Un
capitan Mandoch zelandese bravo soldato. Un holandese
Gioanni Amburgh, et un Lambert della città di Amburgh
et doi francesi li capitani Lasienes Yalvert, et Samuel
Ebert il primo bersone, et l’altro normando ambidoi 
--- page 162v---
 dicono esser di buona casa; et vi è un zelandese nominato
Cornelio in luoco del capitan Giacomo fiamingo morto. Li
ristanti capitani sono di bassa conditione.
Prima havevano 24 vasselli, hora restano vintidua, sendone
persi doi doppo la propositione fatta a vostra Serenità li quali perirono
in un combatimento. Di questi vasselli sedici ne sono
che arriveranno a mille botte, altri ottocento, et il minore
sarà di seicento; et li restanti sei sono di trecento in
quattrocento botte. In essi si trovano sino a trecento pezzi
di artiglieria di bronzo, et buon numero di ferro, circa
sei milla moschetti, et anco buon numero di picche, et altre
sorti d’armi attinenti alla guerra; et questo è quanto
ai vasselli, et sue provisioni.
Quanto alle mercantie hanno quantità di argenti non batuti
cioè in verghe, denari, gioie, perle, diamanti, quantità
di sete lavorate della China, et sino 1800 balle di
seta cruda, et qualche cuciniglia, overo grana, et qualche
droghe.
Della loro volontà dice, et afferma questo Cavaliere ch’ella è
di ritrarsi sotto il vessillo di un principe sotto il quale
possino viver sicuri, in quiete, et in riposo, et lasciar
il pernitioso loro essercitio, secondo la precedente propo-
sitione; et ameranno volontieri di esser ricovrati particolarmente
sotto la protettione, et sicurezza di quella serenissima Republica
più tosto, che sotto qual si voglia altro principe o potentato 
--- page 163r---
 et tre di essi, che ultimamente trattorono col detto Visconte
a Dovre ove furono incogniti (riferisce che restorono
molto contenti di haver inteso, che la proposta fosse
stata diretta a vostra Serenità.
Per la fermezza della loro risolutione questo Cavaliere dice haver
parola da essi di tenir quant’egli prometterà, et questa
per giuramento, ne potrebbe al presente dir di vantaggio,
ben si offerisce passar con quello, o quelli che saranno dalla
serenissima Republica deputati per ratificar il contenuto del trattato
et così la Serenità vostra sarà tanto più sicura dell’osservanza
di quante haverà trattato, et promesso. Et in questo mentre
se si ricerca obligatione da esso Visconte sarà pronto
a darla a nome di tutti gl’altri.
Esso Cavaliere è il solo che tratta questo negotio è visconte
di Lormes soggetto qualificato, di nation francese;
della provincia di Angiers, nipote del conte di San
Sera, et del signor di Siambeles, et dell’occlusa scrittura
intenderà anco la causa perché il negotio in Francia non
hebbe effetto, poiché si trattava, ch’egli si mettesse
in stato di mancar della fede data.
Mi ha promesso, et affermato, che li detti capitani subito
arrivati al luoco destinato da vostra Serenità per doversi poi
quivi separare colli vasselli, et andar a sbarcar dove
più le paresse proprio faranno a lei l’esborso scritto
delli ottocento milla scudi di tre fiorini l’uno che 
--- page 163v---
 fanno in circa un millione di ducati con far inoltre libero
et assoluto presente a chi rappresenterà la Serenità vostra dei vasselli,
delle artiglierie, armi, amunitioni da guerra, cordaggi,
velle et tutto l’appartinente alli vasselli eccetto le
mercantie, che doveranno esser libere ad essi per poterle
smaltire, al qual effetto li doverà esser deputato luoco
proprio in conformità della propositione del Pasini.
Li marinari arrivati li vasselli al luoco destinato sorti-
ranno tutti da essi et all’hora che piacerà alla Serenità vostra per andar
et esser posti separati gl’uni dagl’altri, ove più sti-
merà bene senza alcuna sorte d’armi, ma con le sole
sue robbe.
Haverà anco vostra Serenità qui aggiunta la patente c’hebbe esso Visconte
dal re di Francia di abolitione in generale ai capitani,
et marinari dei loro misfatti, et del corso fatto, et in altra
copia la patente particolare per li 18 vasselli; et di più
una commissione, che la sudetta Maestà diede al detto
signor di Lormes per stabilir colli medesimi capitani il tutto
ma una simil patente egli non ricerca di haver da lei
ma che la Serenità vostra per sua maggior sodisfattione, et
sicurezza la dia a chi a lei piacerà perché si obliga andar
con essi a trovar la flotta dei vasselli per ratificar
il tutto. Aggiungendole riverentemente, che ogni marinaro per
sua salvezza, et per non incontrar male anco nello stato
di vostra Serenità doverà haver un passaporto ordinario.

--- page 164r---
Egli non ha mostrato pretender altro, che quello che scrissi
il Pasini delle dieci per cento del denaro, che sarà sborsato
a vostra Serenità, et conferma in oltre tutto ciò, che sta descritto
nella medesima lettera di esso Pasini, et che sarà osservato
inviolabilmente ogn’altro particolare descritto in essa.
Ch’è quanto ho cavato da questo soggetto; che
parmi esser il più, che si possi havere per chiarezza
di questo negotio.
La difficoltà, che si è havuta è stata d’indurlo ad attender
la risposta delle presenti che sarà di quattro o cinque settimane al più a che in fine è pur condesceso
onde trapassando si va a rischio di perder il tutto; et
a questo proposito non lascierò di aggiungerle, che
molto artificio si è usato per condur esso Visconte
a me et levarlo dalla pratica, che potesse tornar a
mettersi in piedi colli Fiorentini, li quali non hanno
mancato a tutto loro potere di tentar il Vado,
ma non hanno potuto per la diligenza usata dal signor
Falghero incontrar come pensavano. Et perché parmi
il negotio esser grave, et di momento stimo a propo-
sito non lasciar che parti di qua, trattenendolo appresso
di me con li sudetti signori Falghero, et Pasini. Prego
Iddio, che s’è per servitio, et ben publico tutto, riesca
a contento, et sodisfattione di vostra Serenità. Gratie etc.
Dall’Haya li 16 giugno 1620
di vostra Serenità
humilissimo et devotissimo servitore
Christofforo Suriano

--- page 164v---


--- page 175r---


--- page 175v---
Al serenissimo principe di Venetia
prima
n° 212 fin 214


--- page 165r---
In lettere dell’Haya n° 212
L’anno 1617 il signor visconte di Lormes fu deputato dalla Maestà christianissima
verso il signor general Estinch et suoi capitani nominati nella
comissione per condurli nel stato di sua Maestà il che detto signor
visconte di Lormes mise in essecutione havendo condoto
la mità di essi vasselli quali andavano in squadra al n° di
9 oltre uno che era del sudetto signor di Lormes sino al porto
di Bergror costa di Normandia, che per haver incontrato
qualche deficultà offerendo pagar la mità dell’accordato
a sua Maestà che arrivava alla summa di 400 mila scudi da
tre fiorini l’uno obligando per ciò, condur l’altra squadra
de nove vasselli le qualli havevano di pagare altri 400
mila scudi come di sopra che era a punto l’accomplimento
di quanto detto signor Visconte haveva promeso a sua Maestà christianissima.
La dificultà incontrata in questo negotio fu che dal primo
sborso che detto signor de Lormes haveva offerto di pagar cioè
400 mila scudi per la prima squadra delli 9 vasselli et
il suo fu mossa dal signor Luines deficultà di voler
che il sborso fuse di tutti li 800 mila scudi et l’altri
vasselli venisero poi quando volesero, non mancò anco
monsignor de Luines di far offiti grandi con il signor de Lormes
che facesse intrar detti 10 vasselli nela riviera di Nantes
in Bertagna offerendole per ciò ricompensa grande oltre il
volerlo avanzar con sua Maestà christianissima, dalli quali andamenti
il signor de Lormes resentitosi non parendo cosa degna de
cavaliero né di crestiano, inganar quelli che gli haveva
fidato e la vita e la robba insieme per ciò restò questa
negotiatione imperfeta, di più essendo partito detto de Lormes
per andar a rimenar essi vasselli arrivato che fu alla riviera
de Gambra costa de Ginea li marinari et soldati del suo vassello
se amutinorono contra esso signor de Lormes, et havendolo fatto
pregione lo posero in tera esponendolo in mano de’ salvaggi
il che agiutato dal favor divino incontrò una barca
pur de’ salvaggi che passava per la medesima costa
et egli sprezato il pericolo si accompagnò con essi loro 
--- page 165v---
 et con l’instesso favor devino si conduse a Tagro nela
medesima costa dove ritrovò li 9 vasselli sudetti et l’altra sua
conserva con qualli ritornò in Francia
et arivato che fu ritrovò nella riviera di Nantes il sudetto suo
vassello che se gli haveva amutinato nelle mani di monsier
de Monbason governator di Nantes, sucero del sudetto monsieur
de Luines benché il signor de Lormes havese fatto al segnor de
Mombason instantia grande per riaver il suo vassello et anco
che li fusse fatta giustitia del tradimento usatoli dalla sua
gente non ottene però cosa alcuna replicandole il Lormes
che almeno gli restituise il suo vassello poiché non voleva
castigar li malfatori rispose Mombason che ne anco questo
haverebbe fatto poiché il vassello era di sua raggione haven-
dolo ottenuto in libero dono di sua Maestà il che travagliato dalla
negativa de monsignor de Mombason et della ingiustitia che
gli ussava, il signor de Lormes alterato per caso fortuito incontrò
uno de’ prencipali sudutori all’amunitatione sudetta mesa manno
alla spada et combattendo ambidua agiutato il signor de Lormes
dalla giustitia della causa, diede la morte al nemico che […]-
causo che vedendo li capitani dei vasselli questi inconvenienti pigl-
iorono qualche ombra et non si volsero più arricare di acc-
omodarsi in Francia. Il detto signor de Lormes necessitato dal
caso se retirò nel Paese Baso dove incontratosi con un
famigliare della Regina madre creatura del fu maresial
Doncre di nation fiorentino huomo di chiesa nominato il
signor Baldesar Nardi arciprete di Arezzo in Toscana che
havendolo conosciuto alla corte di Francia gli communicò
questo negotio offerendolo alla Altezza serenissima del Gran duca suo signore
del qualli detto Nardi con ogni deligenza posibile à fatto
in sorte che il serenissimo Gran Duca à datto grandissima orecchia
et senza dubio sarebbe stato concluso con quel Prencipe
se non che il Pasini havendone havuto santore di questo
a procurato con ogni via posibile de straviarlo et metterlo
avanti ala serenissima Republica. 
--- page 174r---
 

--- page 174v---
n° 1
Scitura tacante il negotio di
monsignor de Lormes in Francia
nelle prime n° 212

--- page 166r---
In lettere dell’Haya n° 212
Luigi per la gratia de Dio re di Francia et di Navara a
tutti presenti et havenire salute, dal prencipio del nostro Regno
abbiamo ricevuto diverse lamentatione tanto da’ nostri suditi che
de’ forestieri che frequentano et traficano nel nostro Regno de’
latrocini che si fanno nei mari di Levante et Ponente dalli
pirati et questo con tanta crudeltà et inhumanità che
ne ha moso a compasione et desiderio di proveder et far
cessar questa comune calamità a tutta la christianità, per questo
effetto abbiamo tenuto le nostre gallere le meglio armate che
n’è stato posibile dandoli ordene di nettar il mar di Levante
et perché questo non erra sufficiente abbiamo fato armar vasselli
tondi tanto nel detto mar di Levante che in quel di Ponente
e quelli mandatoli incontra a’ detti corsari per pigliarli overo
meterli a fondo ma la gran dilation del mare et le
diverse comodità et retirate ch’anno detti cosari è stato causa
che non abbiamo pottuto venir a una fine, abbiamo ricercato
ogn’altra sorte di mezo posibile per effetuar questa nostra
santa intentione et deliberar il mondo d’una così lacrimosa
miseria havendo medesmamente impiegato li nostri ambasciatori,
verso il gran signor di Turchia et altri prencipi et pottentati
christiani e in fin non potendo altrimente abbiamo fato trattare
con li corsari de Tunesi et d’Algieri, tanto per far cessar le
ditte pirature che per far liberar gran n° de’ poveri christiani
il che ne ha felicemente diverso, et procurato la miglior
sicurtà del mar di Levante et facilitato la libertà
de’ molti poveri christiani ma non intieramente provisto al malle
essendo rimasti nel mar di Ponente una grande et pottente
armata radunata d’ogni nattione composta de 18 gran vasselli
pottentemente armati di artegliarie né trovando nisun vassello
mercantile che gli possa resister tengono tutti li negotianti
in tal timore che son risoluti abandonar interamente il
comercio il che sarebbe privar il nostro Regno et anco
li altri regni vicini, della principal comodità che recevi[…]
la vita humana, et la commune società d’huomeni, il 
--- page 166v---
 che essendo anco harivato alla conosanza de quelli che commandano
la sudetta armata, dubitando che il trafico comune non cessi né
pottendo può cavarne l’utile costumato essendo anco tocati dal
timore de Dio e dal horror di quello sono stati costreti commeter
per il spatio de 16 anni intieri che hanno continuato questa vitta
hanno pensato de retirarsi et lasciar li mari netti et pacifichi
per poter sicuramente alargar il comercio, per li nostri suditi et
de altri principi, mediante che trovassero qualche sicura retirata
o, habitatione per passar in pacce il resto della lor vitta, con le
loro famiglie perciò dando libertà a un de’ nostri suditi
che tenevono con loro per revenir in Francia il general
Estinch, et gli capitani Lambert, Elis, Mandoch, Blech, il
Sanson, Pin, Meach, et Giacomo Fiamengo principali cappi
della detta armata, habbiamo dato potter e, carica de’ rapre-
sentarne la loro intentione et se noi erravamo disposti sup-
licarrono da loro parte de permeterli lasciando il corso de
retrovarsi nel nostro Regno per viver all’havenire loro et loro
famiglie fidelmente, segondo la leggie come li nostri suditi
nei luoghi che li assegneremo, il che facendo lasciariano
non solamente il mar libero et netto, et di pericoli con li qualli
infestavano ma afferiscono de lasciarmi in manno li loro
vasselli armigi, armi, artegliarie, viveri come sono: et di più
modo per potter longamente trattenire essa armata et con essa
debelar tutti gli altri piratti che corsegiano detti marri et infe-
tano il trafico con questo però che noi le prometesimo de non
recercarli di quello che anno fatto tratanto che anno excreditato
la piratura et che possono pacificamente et sicuramente
possedere quel che gli resterebbe per intratenirsi loro et loro fam[…]
doppo haver sattisfato a quanto ne a promesso il che havendo
fatto esaminar et riguardar sì per qualche altro modo poteron
venir a fine de’ detti corsari, et considerando che doppoi sedeci
anni tutto quello che noi se siamo sforcati et quello che
gli altri prencipi nostri vicini haveva procurato erra restato
inutile, et che ben saria a tutta la christianità si noi potessimo 
--- page 167r---
 far cesar tali pirature, che in ogni modo è cosa fuori
di speranza a quelli che sono stati depradati de potter ricuperare
quello che gli è stato preso et robato, attento che per la
legge del marre quello che è ripreso per forza apartiene
a, quelli che l’anno ripreso, se sarà stato 24 horre
nelle manno dell’inemico; considerando anco che il dreto
de gente et comun politia de tutti gli huomeni volle
che quando li pirati ho, altri loro simile che si son resi
così forti che non possino esser presi castigati e sconfiti
che per armi et pericolo d’un gran combatimento, si deve
tratare con loro con dretto di gente et segendo l’uso di
guerra et in modo che posi esser il più uttile per il publico
et che se li guardi et osservi come a tutti gli altri nemici
quello che se gli haverà promesso non metendone davanti
gli hocchi se non il ben e sicurtà de’ nostri suditi
et il riposo della christianità, et il desiderio de oviar alli
malli et medesimamente alla perdita de tante annime
christiane che per mezo detti pirati sono vendute all’infideli; per
opinione de’ prencipi et offitiali di questa Corona et altri
nottabili e principali del nostro conseglio habiamo questo
medesimo giorno per letere e pattente detto et accordato come
noi diamo ancora per il presente salvo condotto a detto
Generalle et capitani soldati et marinari con tuti li beni
mobeli in quella qualità che sono dentro li sodeti
loro vasselli pottendo restare ciascheduno di essi donde
li parrerà a conditione, però de rimeter li loro vasselli
con li loro viveri canoni monitione armigi ch’anno dentro
nelle nostre manni, insieme anno promeso fornirne per
l’intratenimento di esse segondo ch’è dichiarato pe l’
instrutione da noi datte al segnor de Lormes il qualle
habbiamo comeso per portar il nostro salvo condotto
ricever la loro fede et promessa volendo come gli habbiamo
promeso che tutto quello che anno fato per il passato
resti scordato senza che la memoria si posa rinovare 
--- page 167v---
 all’avenire de nostra certa sientia proprio monumento gratia
speciale piena posansia e hautorità realle habbiamo rimesso
et perdonato estinto et abolito remetemo et perdonemo et
estinguemo et abolimo per le presente sottoscrite de nostra manno tutto quello che per il sudetto generalle Estinch capitan
Lambert, Elm, Mandech, Blech, il Sanson, Pin, Meach
et Giacomo Fiamengo et gli altri che gli anno assisteto
et assisteno dentro li sudetti vasselli et con loro ritornarsi
nel nostro Regno et terre della nostra hubidienza senza
potter esser ricercati durante li sudeti sedeci anni et sino
al tempo che haveranno reciuto il nostro salvo condotto et
prestato il giuramento di hubidire et servirne come a loro
supremo nelle manni dil sudetto signor de Lormes come stato, detto
comesso per ricever il sudetto giuramento et portarli il nostro sal-
vo condotto tanto per le roberie et depredamenti che anno
fatto sopra nostri suditi che a quelli d’altri principi christiani
prese de navvi vasselli et mercantie, amacamenti assasinamenti
et generalmente de tutte le cosse da loro fatte durante il
tempo sudetto così nel mare oceano che Mediteraneo in qual
si voglia sorte et maniera che si sia sì ben che elle non
sono qui per menuto specificate et dechiarate, non volendo
che di fatto alcuna ricerca né perscrita, contra de loro
da prencipi christiani quando ben essi fossero doppo conosciuti
et non posino esser chiamati per la ristitution de esse per
qual causa o, occasion che si sia così commandemo a’ nostri
fideli et amati consiglieri et gente tenente alla nostra corte
di Parlamento che abbino a verificar le presenti et far
registrar et del contenuto di esse goder et usar pienamente
et pacificamente il detto general Estinch et capitani sopra
nominati con li soldati marinari et altri che gle anno assistito
et asisteno ancora al presente et se retirerano con loro nel
nostro Regno in quelli luogi et paesi che gli ordineremo per
loro stantia per tanto che per certe consideratione abbiamo
in esse attribuito attribuimo ogni corte giuridition e conosantia.

--- page 168r---
De tutto quel che concerne il tenor delle presenti e delle
circostantie che ne dependono et interdetto a tutte le
nostre corte di Parlamento et altri nostri offitiali di qual
si voglia loco che il sudetto General capitani soldati e marinari
venisero a retirarsi et fermarsi nella loro giureditione
et dove alcuna cosa fuse stata fata a pregiuditio qui di
sopra la facian reparare et remeter nel suo primo stato
nonostante qual si vogli editi hordeni et tutte altre
cosse alle qualli noi abbiamo per diverse cause qui di
sopra derogato et derogemo et alle derogationi provamo
per questa sol volta et sanza tirar in consequenza et per-
ché delle presenti si haverà a far in diversi luogi vogliamo
che al vidimus di esse debitamente colationate per uno
de’ nostri amati et fideli conseglieri et secretari sia
dato fede come al presente originale perché è tal
il nostro piacere e a finché sia cossa ferma
et stabilitta per sempre abbiamo fatto poner il nostro
sugelo alle presenti datto a Parigi l’ultimo luglio
l’anno di gratia 1617 e, del nostro Regno ’l 4°.
Louis
Per il re Pottier 
--- page 168v---
 

--- page 169r---


--- page 169v---
n° 2
Copia della lettera di
habolutione di sua Maestà christianissima
nelle prime n° 212

--- page 170r---
In lettere dell’Haya n° 212
Luigi per la gratia de Dio re di Francia et di Navara
a tutti nostri logotenenti generalli governatori delle nostre
provintie amiragli et vice amiragli governatori et capitani delle
nostre cità giudici scabini di esse bagli senescalchi prevosti
giudici e loro logotenenti mastri de’ nostri porti officiali della
nostra Amiralità et tutti y nostri offitiali et suditi che le
presenti aparteneranno. Salute, il generalle Estinch et
li capitani Lambart, Elis, Mandoch, Blech, il Sanson, Pin,
Meach, e Giacomo Fiamengo ne hanno fatto dimostrar che
havendo doppo sedici anni in qua corsegiato continuamente
come fanno ancora li mari di Levante et di Ponente con
diciotto vasselli di guerra condoti per il sudetto general Estinch
et fatto diverse prese tanto sopra nostri suditi che sopra
quelli d’altri principi christiani, desidereriano lasciar questa
malla vita con tutti loro soldati e marinari et gli altri
che gli hanno dato assistenza sono al presente retorarsi
nel nostro Regno Paese terre et signorie della nostra hubidienza
con li loro beni mobili sia horro o, argento moneta ho,
non monetta, perle gioie et altre mercantie di valore
che hanno al presento dentro ne’ loro vasselli di che qualità
e, conditione che siano se ne piacesse de permeterli e, darli
le sicuranze nescesarie ogniun di essi se retirerà nel
nostro Regno et potrà restar in sicurtà senca che posino
esser ricercati di tutto quello hanno fatto durante li sudetti
16 anni et sino al tempo che se metteranno nella nostra
hubidienza per qual si voglia persona e per qual si voglia
causa remetendo nelle nostre manno tutti li loro vasselli viveri
canoni et munitioni, et armizi nel medemo tempo che desiderano
nel nostro Regno per disponer di essi come ne parrerà, de
più il modo che n’an fatto prometter per intratenir qualche tempo la dita flotta per nettar il mare a benefitio della
christianità segondo è dichiarato per l’instrutioni sottoscrite di nostra
manno le qualli habiamo fatto dar al signor de Lormes portator
del presente salvo condotto, faciamo sapere che 
--- page 170v---
 havendo meso questo affare in deliberatione nel nostro conseglio dove
si trovorono diversi prencipi et offitiali di questa Corona et per
il medesimo conseglio doppo haver maturamente considerato l’import-
anza di esso et se ben pare che questo sia participar al malle
per impedir la punition, niente di meno giudicando il ben che
la loro conversione potrà apportare perché la fa cessare per l’
havenire li gran malli che commetono giornalmente sopra ogni
sorte di persona et che il traffico grandemente alterato per causa
loro venga per tal retirata a stabelirsi per queste cause et altre
considerationi noi abiamo al sudetto generale Estinch et capitani sopra
nominati promeso et acordato e de nostra gratia speciale piena
posanza et hautorità realle permetemo et acordemo et a tutti li
soldati marineri et altri che gli hanno assisteto et assisteno
de venir con ogni libertà et sicurtà con li loro vasselli soldati
armati et mobeli che anno al presente dentro in essi vasselli
sotto la condotta del signore de Lormes il qual noi abbiamo commesso
et ordinato per portarli il presente salvo condotto et per amenarli
nel porto de Morbian nella riviera de Vanes nella nostra provincia
di Bertagna o, in quello della trancia riviera de Maran, nel
Poitu in un de’ qualli secondo la comodità li potrà permetere
noi abbiamo anco promesso di restar in sicurtà aspetando
nostro comandamento et le nostre letere de abolitione a ciò
doppo ricevute et haver fatto descaricar li loro vasselli di tuta
quel che si troverà sopra sia horro o, argento moneta o non
moneta perle gioie et altre mercantie de che valore et,
condition che le sia noi gli abbiamo premesso de portar vender
et destribuirle secondo gli parerà senza renderne conto né
ripresi da qual si voglia persona et per qual si voglia causa
che si sia remettendo tutti li loro vasselli domati canoni et moni-
tioni di guerra nelle manno delli nostri offitiali o, de quelli che
sarano da noi deputati per recevuerli facendo buon et real
inventario per esserne il tutto apportato et rappresentato quando
sarà da noi ordinato: a questo effetto posino prender terre,
separar e retirarsi, tanto il Generalle capitani soldati e, marinari.

--- page 171r---
Et tutti quelli che sarano alhorra dentro a essi vasselli e
ciaschun de loro nelli luogi de nostro Regno paesi terre e signorie
della nostra hubidientia dove noi intendemo che posino restar
in ogni libertà et sicurtà seguendo il nostro pasaporto et
permision che vogliamo sia particolarmente datto ad ogniun
d’essi senca o, sugeti per ragion di giustitia di tutto quel ch’
anno fatto durante li sudetti sedici anni et sino al giorno
che pregheranno la volta delle spiagie del nostro Regno
né costreti ad alcuna ristitutione de tutto quello possono
haver preso, sia nostri suditi o, altri in qual si voglia
maniera che se sia, così vi commandiamo, et a ogniun
de voi sì come appartenirà ordeniamo et agiungemo che
della presente nostra permissione salvo condotto et licenza
ne fatte goder et usar pienamente et pacificamente il sudetto
generalle Estinch et li sudetti capitani soldati e marinari et altro
come di sopra senza soffrire che gli sia fatto alcun
travaglio o, impedimento, anci al contrario, per tanto per-
ché noi gli abbiamo presi in nostra protetiono et salva-
guarda speciale et medesmamente farli aministrar li
logiamenti et viveri dove ne haveranno bisogno pagando
ragionevolmente, et perché potrebono haver a far
in diversi luogi vogliamo che al vidimus di essa
debitamente colationati per uno delli nostri amici et
fideli conseglieri overo secretari gli sia prestato fede
come al presente originale essendo talle nostra volontà.
Datta a Parigi l’ultimo di luglio l’anno 1617
et del nostro Regno l’ottavo segnato.
Louis
Per il re Pottier
Sugelato con il gran sugelo di cera gialda 
--- page 171v---
 n° 3
Salvo condotto de sua Maestà christianissima
per li 18 vasselli del general Estinch
nelle prime n° 212

--- page 172r---
In lettere dell’Haya n° 212
Loigi per la gratia de Dio re di Francia et di Navara
al nostro caro et amato Gio. de Lormes kavalier signor della Pomere,
salute, havendo per diverse et importante consideratione,
accordato al generale Estinch et alli capitani Lambert, Elis,
Mandoch, Blech, Sanson, Pin Meach, et Giacomo Fiamengo
patroni de diversi vasselli di guerra et a, tutti li soldati
marinari et altri che gli hanno seguiti et assistitto doppo
hanni 16 che corrono et piratano il mare di Levante
Ponente di ritirarsi nel nostro Regno paesi terre et signorie
della nostra hubidienza in quei lochi che più piacerà
senza che nisuno possi esser ricercato de tutto quello hanno
fatto né, costretti a ristitutione delle robbe da loro prese
durante il sudetto tempo con obligo de rimeter nelle nostre
manne li sudetti vasselli armati con canoni et munitioni et
altri armizi, abbiamo risolto di mandar alcuno verso di
loro tanto per portarli il salvo condotto et aboliscono che li
son nescessaria che per effetuar da loro parte, quello che
d’altrove n’è stato per loro promesso et segondo che più particolar-
mente specificato per la instrutione che ne abbiamo fatto
espedita et sottoscrita da noi, et sapendo non poter dar questa
carica a persona che potrà essequirla meglio che voi per queste
cause et per l’intiera confidenza che noi habbiamo nella
vostra persona vi habbiamo comesso ordinato et deputtato
commetemo ordenemo deputemo per le presente sottoscrite di nostra
manno a ciò subito et più diligentemente che potrà transportarvi
dove saranno li sudetti vasselli remetre in manno del sudetto general
Estinch e capitani il nostro salvo conduto et secondo esso doppo
haver preso et recevuto il giuramento dal sudetto Generalle capitani
soldati et offitiali di sudetti vasselli di servir et hubidirne fidel-
mente per l’avenire come loro supremo et de non abusar il
sudetto salvo condotto, di menarli et condurli nella nostra provintia
di Bertagna nel porto di Morbian nella riviera de Vanes
ho, nella nostra provintia de Poitu nel porto della trancia
riviera de Marans, secondo che il tempo vi premeterà 
--- page 172v---
 farli prender terra, et discaricar li sudetti vasselli di tutte le mercantie
che sono in essi sia in argento horro moneta o, non moneta perle
gioie altri mobeli e mercantie che se troveranno voi li permeterete
di spartir portar vender cambiar secondo che li parrerà il tuto in
presenza de’ commisari per loro asistenza et non altrimenti che
si come o, più amplamente dichiarato per il nostro salvo condotto
alla reserva tutta volta delle armi canon, monitioni armigi de’
vasselli sian mesi nella manno o, de quelli che cometteremo per
riceverli alli qualli ordinarete di far inventario per esserne rapre-
sentato et toner manno al compimento di quanto n’è stato promesso
da loro parte et far nell’esequtione della presente commisione
tutto quello che giudicherete nescesario per il nostro servitio
et per l’effetto di queste promesse che li sono da nostra parte
state fatte vi habbiamo dato et diamo, potere hautorità commision
commandamento speciale commandemo et ordeniamo a tuti nostri
luocotenenti generalli governatori delle nostre provintie amiragli
vice amiragli guardiani delle spiagie mastri de’ nostri porti offitiali
delle nostre Amiralità bagli seneschalchi prevosti giudici ho loro
logotenenti et tutti gli altri nostri offitiali che le presenti apparte-
neranno lasciarvi liberamente et sicuramente passar tanto nell’
andar che nel ritorno e permeter de pigliar porto con li sudetti
dicidotto vasselli et desender il sudetto General capitani et soldati e,
tutti quelli che si troveranno in sudetti vasselli cettuato l’armamento
et monitione ne’ detti porti di Morbian o della Trancia senza
sofrir che vi sia né a voi né a loro datto alcun travaglio
né impedimento anci ogni agiuto favuor assistenza e medesima-
mente li logiamenti e viveri che haverete bisogno pagandoli
ragionevolmente li qual soldati farete subito licentiare doppo
il loro disbarco et gli ordenerete di retirarsi separatamente
ogniuno dove li paurerà sotto la sicurtà che li sarà datta
da nostra parte essendo così il nostro volere.
Datta in Parigi l’ultimo di luglio l’anno 1617 del nostro Regno
Louis
Per il re Pottier
Segnato con il gran segilo di cera gialda 
--- page 173r---
 

--- page 173v---
n° 4
Copia della comisione de sua
Maestà christianissima datta al signor de Lormes
nelle prime n° 212
