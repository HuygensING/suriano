
--- page 001r---
n° 183 sola
Serenissimo Principe
perché la Serenità vostra trova meglio, ch’io continui a trarle a pagar
lettere di cambio per quello mi può bisognare per li pagamenti,
che doverò far per le navi seguiterò, come ho fatto per il passato
et essequirò li commandamenti di lei venutimi in lettere de’ 13 febraro,
et non mancarò di tirar tutto quel vantaggio, che potrò maggiore.
Gl’ultimi avvisi, che si sono havuti delle navi sono de’ 21
genaro, che erano a Malega con altre; non potendo passar
avanti rispetto alla contrarietà del vento; che continuando
da molte settimane in qua soffiar da Levante non è possi-
bile che possino spuntare a passar il distretto. Particolarmente
le navi di Cipro, et di Alessandria sono anc’elle nel porto di
Malega; ma non viene scritto, che siano manco tutte
le sette navi; ma solo cinque, et delle doi altre che
si siano sbandate senza sapersene novella. Questo viene
scritto in particolare alli signori dell’amiralità di Amsterdam
da uno di quei capitani, che ha fatta tratta a’ detti signori del
valor di doicento reali da otto pigliati là per necessità
di qualche provisione. Parmi al presente, che ’l difetto
non nasca dalla malitia dei capitani, ma dalla fortuna
del vento, che s’altrimenti fosse non mancarei di trattarne
colle Amiralità. Ai deputati delle quali, che erano
qui, ho la settimana passata raccordato, et raccom-
mandato il servitio della Serenità vostra in tutto ciò che
ho stimato proprio.

--- page 001v---
Ho veduto il capitolo di lettere scritte all’eccellentissimo signor ambasciator Lando
in Inghilterra. Mi valerà d’informatione, et tenirò anco
presso di me quello, che per sola mia informatione mi
scrive toccante la speditione fatta da vostra Serenità delli otto
vasselli per andar in busca de’ corsari. Se ben questa missione
in generale, è pubblica tra mercanti in Amsterdam
come già riverentemente le accennai a dì passati, che ne
havevo intesa qualche cosa.
All’incontro a questi signori spiace il non potersi prometter, che
dall’Inghilterra eschino quei vinti vasselli, che già fu fatta
correr voce, che dovevano andar contra corsari.
L’operationi, o più tosto le risolutioni di quel re sono
stimate qui per lunghe; poiché l’effetto nel presente
stato delle cose del mondo lo fa troppo apparere.
Il mezo termine a che la passata settimana scrissi riverentemente
che li signori Stati, et il signor principe Mauritio pensavano per
dar sodisfattione al Bovincauser, è stato di dargli denari
et se ben non erano in obligo per vigor del contratto di
far cominciar a correr la mesata, che al principio
di aprile prossimo: in ogni modo hanno stabilito, che
corri al principio del presente.
Detta mesata anti-
cipata doverà servire per far provisione d’armi, et
per far la levata. Doveranno li signori principi dell’Uni[…]
procurar di far essi la levata nelli loro paesi, o nei confini 
--- page 002r---
 in quelle parti di Alemagna, et non li riuscendo, hanno pro-
messa dalli signori Stati, che la faranno essi, et di più facendo
Spagnuoli marchiar le sue genti verso l’Alemagna, anco
di qua faranno marchiar delle loro truppe.
Il Bovincauser è restato contento di questa risolutione.
Me l’inviò a communicare per uno de’ suoi; et partì
giovedì tutto sodisfatto verso Inghilterra.
Mostrò sperare, che senza alcun dubio haverebbe havuto
anco da quel Re l’assistenza dovuta a’ principi, et il signor
Carleton ancora a me disse, che l’essempio di questi signori
servirà grandemente a muover quella Maestà, et che godeva,
che ’l Bovincauser fosse partito con una tal risolutione.
Fu l’ambasciator di Francia a render la visita al detto Bovincau-
ser, et quando io fui per il medesimo complimento al detto signore
mi communicò, ch’esso Ambiasciatore lo haveva voluto assi-
curare, che dalla Maestà christianissima al certo non haverebbe
l’Imperatore havuta alcuna assistenza: mentre le cose
non havessero per fine il toccar le religione catholica ro-
mana, o la sua soversione: ma trattandosi di sola
materia di Stato haverebbe la Maestà sua adoperati
gl’ufficii per acquietarle.
Un conte di Stiron, et un duca di Sassonia sono venuti qua
per far genti per Bohemia il primo 150 cavalli, et
l’altro un reggimento d’infanteria, et qualche numero 
--- page 002v---
 di cavallaria. Per haverne nel Paese non si condescenderà
a quello si può comprendere; et se sarà ai confini si scuo-
pre in questi signori, che non condescenderanno, che con gran
riserva per il bisogno, ch’essi potessero havere.
Vorrebbono li signori Stati far più forti le loro compagnie; ma
diferenti sono li concetti. Alcuni vorrebbono, che fossero
di 150. Altri più, altri meno; et li più che non
passassero cento teste, facendo molto più capitale
d’officiali in numero, che di soldati assai, et haver
pochi officiali. Havendo principalmente il signor principe
Mauritio questa per massima osservata da lui profi-
tevole ad un buon governo, che vi siano delli officiali
assai perché concorrono in tal caso assai soggetti di ho-
nore; che alletati dalla speranza di esser più pron-
tamente essaltati, et avanzati alle cariche si fra-
pongono nelle compagni, et questi sono il nervo
di un essercito, et il sostenimento, et vigore nelle più
difficili imprese. È venuto questo tanto a proposito
ne ho stimato se non bene il toccarlo per il sugo
che la Serenità vostra potesse ritrarne per il suo servitio.
Attende il detto signor Principe con diligenza a dar ordini per le
fortificationi. Ha fatto venir qui alcuni mercanti per
contrattar per materia da fonder arteglierie, volend[o]
che tutte le piazze, se potrà tanto siano guarnite 
--- page 003r---
 di pezze di bronzo.
Anco con li signori deputati delle Amiralità ha discorso di questo
negotio per quello spetta all’armar dalla parte di mare,
et hanno havuti ordini di osservar, et far osservar con
ogni diligenza, che non siano lasciati passar contratti o di
comprede, o di noleggi di navi, che diretamente, o indi-
rettamente si potessero far per Spagnoli; et così per
materiali, o munitioni da guerra; né altro che servi a fabriche di navi; et insomma che impediscano
a tutta forza ogni tentativo, che si facesse per la
construttione delle navi, che hanno publicato doversi
far a Doncherchen.
Di Brabant oltre le cose passate non si ha di vantaggio se
non ch’era arrivata provisione in Anversa per Brusseles
di 130 mila scudi per mese; che si continuava a dir che lo
Spinola sarebbe uscito fra cinque, o sei settimane
in campagna. Questo ben è vero che ’l signor Calandrini,
ch’è qui presso di me, me lo ha detto; et ha esbor-
sato il denaro, che per lo Spinola sono stati
compri dieci cavalli, et altri se ne cercavano
ancora da un suo agente.
Ancor si parla, che Spagnoli voglino attaccar Giuliers. Non ama-
rebbono li signori Stati, che cadesse in mano d’essi Spagnoli
lo difenderanno, et non mancaranno essi di attaccarsi altrove 
--- page 003v---
 nei stati di Cleves, et Giuliers, et quando potessero ricuperar
dalle loro mani Vesel non risentirebbono la spesa:
tuttavia scuopro bene, che non temono manco della detta
piazza di Giuliers sendo molto ben proveduta.
Invio qui aggiunta copia del contenuto di una lettera
scrittami dal signor conte Guglielmo da Sighem per la quale
vedrà la volontà, et il desiderio, ch’egli ha di
continuar ad esser in servitio della Serenità vostra del desiderio
che la sua Compagnia sia intartenuta costì con
le conditioni ultime proposte, et della prontezza sua
di abbracciar quella carica che stimasse propria alla
sua persona. Il signor conte Guglielmo suo zio questa
mattina, che l’ho incontrato m’ha pregato di portar
tutto quel di bene, che posso in questo affare presso vostra Serenità
aggiungendomi, che haverebbe goduto che ’l suo nipote
fosse dicchiarito servitor della serenissima Republica in quella
maniera che havesse stimata propria, facendovi
instanza di rappresentarle questa sua preghiera, et
l’obligo, che haverà la casa di veder intartenuto
appresso vostra Serenità et nel suo servitio uno di essa casa.
Io promisi a questo signore di sodisfar all’instanza
che mi faceva, et se stimerà proprio darmene qualche
risposta l’attenderò. Gratie etc.
Dall’Haya li 3 marzo 1620
di vostra Serenità
humilissimo et devotissimo servitore
Christofforo Suriano

--- page 006r---


--- page 006v---
Al serenissimo principe di Venetia
n° 183 sola


--- page 004r---
Contenuto di lettere del signor conte Guglielmo de Nassau
de’ 24 febraro 1620 di Siegen scritte al Suriano
nella lingua fransese
Signore sendo stato avertito come le nostre truppe si trovano al
presente a Lio, et di là dopo l’aver ricevuto ordine et comandamento
dalla serenissima Republica, et secondo che prenderanno le conditione
una parte potrebbe esser licentiata, o ben trattenuta, et
messa in guarnigione in Lombardia, onde non ho potuto
mancare di baciarvi le mani con queste pregandovi a
volermi far tanto piacere, che è di certificar il serenissimo Principe
con la prima occasione del humilissimo servitio et del
desiderio ch’io sempre hauto, et haverò d’impiegarmi
nel ben publico, et vedendo che sono risoluto quanto al
intratenimento della mia Compagnia di rimetter il tutto
alla buona discrettione di sua Serenità, come anche se li
piacesse di impiegarmi in cosa magiore o qualche altra
carica propria alla mia persona, et ocorendo se il signor
colonelo Bocalauro fosse per prender licenza et ritirarsi
nel Paese, che al hora in tutte le occasioni io sarei
pronto di ricever li comandamenti di detta sua Serenità
et obedirgli ad ogni mio potere, quanto alle conditioni
et altro trattamento come io spero sarò sempre impiegato et avanzato inanti qualche altro, rispetto al servitio
del già mio fratello di haver condutto costì tanta gente
et lasciatovi la vita, signore io so che voi havete mostrato 
--- page 004v---
 buona volontà verso mio fratello et ancor a me
onde vi pregho di voler continuare in essa et scriver
una lettera alla serenissima Republica a mio favore il che io
spero sia per effettuar qualche buon effetto et io
sarò parimente pronto a servirvi, et in questo
mentre vi piacerà iscusarmi del importunità che
vi aporto restandovi etc.

--- page 005r---


--- page 005v---
Contenuto di lettere
del signor conte Guglielmo
di Nassau
nel n° 183 sola
