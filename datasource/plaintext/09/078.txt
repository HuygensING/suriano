
--- page 388r---
2da
n° 260 comincia 259
Serenissimo Principe
non posso essequir che dimani li commandamenti della Serenità vostra
venutimi in doi lettere sue de’ xi dello stante, sendomi
capitate solo questa mattina. Coll’occasione del presentar
la risposta di lei alle lettere di sue Eccellenze toccanti le
occorrenze di Constantinopoli, essequirò anco con
pieno ufficio quanto mi commanda di riferire
et considerare nelli presenti emergenti, et travagliati
accidenti del mondo.
In una delle medesime lettere de’ xi comprendo che vostra Serenità
stimava, che la revisione, et ispeditione de’ conti delle
navi potesse già esser vicina al fine, et che stante
questo fosse di sua intentione, che ’l signor Dardani se ne
ritornasse. Mostrando la Serenità vostra desiderio che ’l servitio
di lei sia fatto con quell’acuratezza, et studio, che
merita una sì gran spesa passata non si può far
che con l’assistenza di persona, che nell’intelligenza
de’ conti sia versata, et pratica, et quando il signor
Dardani, che scuopro in questa professione attivissimo
a questo ministerio se ne dovesse partir così tosto
come par che le lettere accenino supplico la Serenità vostra
a creder, che sarebbe un lasciar le cose imperfette 
--- page 388v---
 col medesimo sconcerto, che le hanno portate li capitani delle
navi, et in maniera imbrogliate, che non si haverebbe
ad aspettar altro che pregiudicio al publico, et
scontento a’ particolari. Colla sola amiralità di Northolan-
dia ha avanzato non poco nel rincontro de’ tempi, de’
morti, de’ falliti, et altri simil accidenti che tutto
porta summa, et Dio benedetto m’inspirò a dimandarle
et pregarla di mandar un suo ragionato perché
vedevo bene che la mia imperitia in questa materia
de’ conti troppo haverebbe apportato di danno al
publico, è vero che vi haverei presso ogni studio:
tuttavia non posso assicurar che havessi fatto di gran
lunga così bene il servitio, come fa il signor Dardani.
Serve egli coll’assistenza mia a maggior stimolo a
questi di portar le cose chiare, et liquide, et se si è
avanzato sin qua qualche summa, anco nel render
conto delle amunitioni, et altri apprestamenti si do-
verà ricever il medesimo beneficio. Pretendevano quelli
della sudetta amiralità di Northolandia di dover
haver ancora cinquantamilla fiorini comprese le
artiglierie perse col nauffragio della nave Santa Giustina 
--- page 389r---
 tuttavia il signor Dardani colla diligenza usata non vede
apparergli più di 45 mila in circa, et da questi si ha a
ribatter ancora parte delle amunitioni. Quello che
accade con questa, accaderà anco con l’altre amiralità.
Egli non manca di diligenza, ha del continuo la penna
in mano, ma serenissimo Principe si ha da far con
gente flematiche, che ritornano doi, tre, et quattro
volte sopra una medesima cosa, et un conto di dieci
fiorini è numerato a uno a uno o sia che temino
d’esser ingannati, o più tosto d’ingannar sé stessi.
La persona del signor Dardani la veggo qui necessaria,
anzi necessarissima per molti rispetti, ma principalmente
per servitio, et interesse di vostra Serenità, et se assicuri che
né da lui, né da me si perderà onza di tempo. Egli
opera quotidianamente, et io gli assisto in quello che
posso, concorre meco a procurar il publico vantaggio
et sia certa, che il denaro che spende in lui è otti-
mamente speso. Spero che acconsentirà a quanto mi
occorre di riverentemente rappresentarle, et che lascierà
che quest’opera resti perfettionata, et chiara come
si deve per mano d’esso Dardani, poiché l’ha inviato a tal effetto.

--- page 389v---
Per il trattato de’ formenti col prossimo ordinario aspetto la
risposta della Serenità vostra alle conditioni proposte da’ mercanti
che si sono offerti con esse di pigliar il partito, et
conforme ad esse mi regolerò, et soliciterò accordando
per la pronta speditione. Intanto riverentemente le
avviso esser fino alli xi di questo uscita del Tessel
per passar a Venetia una nave de’ signori Calandrini,
et compagni con 140 lastri di grano, et essendo
diretta al Noirott potrà ella far sotto mano cavar
quello, c’habbi in commissione per lo smaltimento di
essi grani.
Quanto alli capi, et alla levata nelle mie prime ho espresso
ciò che occorreva, et pervenutimi gl’ordini della
Serenità vostra che coi precedenti, et con questo dispaccio
ho ricercati non mancarò di solicitar con ogni maggior
studio, et diligenza la ispeditione, con sicurezza
di dover goder del frutto della promessa che ricevo
per tale, che spedito da detta levata, o altrim[enti]
ella sia per concedermi licenza di ritornar a’
piedi della Serenità vostra nel che la supplico a continuare
per mio sollievo, et per mia consolatione correndo già 
--- page 390r---
 il quinto anno, che mi trovo a questa residenza
et fra questo tempo più, et più volte ho supplicato
la Serenità vostra a sollevarmene, et intanto mi sono alcuna
volta tacciuto in quanto li commandamenti di vostra Serenità ch’erano
di dovermi regolar alla sua volontà nell’operar da
questa parte m’imponevano silentio. Resto consolato
colla speranza, et più consolato sarò come spero da
gl’effetti, che mi proveniranno dalla benignità sua,
et vorrà ch’io venghi a sollevarmi in Patria doppo
disdotto anni posso dir continui, et senza intermissione
che me vi trovo absente: ubidirò in ogni modo
sempre al suo commandamento solo scopo della mia devota
intentione.
Spero pur che questi signori hora, che hanno del tutto risoluta
l’ambasciata per Francia, et per Inghilterra, et che ne hanno data
parte alli ambasciatori delle due corone, metteranno in deli-
beratione la missione di ambasciatore per costì, così uno di
questi giorni cavai da uno dell’assemblea che mi disse anco, che la dilatione nasceva dall’haversi atteso a questa deputatione delle ambasciate sudette
et dal volersi veder come caminassero le cose del mondo 
--- page 390v---
 et gl’affari de’ Grisoni, parendo che vi sia intentione
che l’eletto habbi a passar per quella parte a’ fine
di far ufficii nell’Helvetia, et dove sarà stimato più
proprio. Un altro incontro mi disse che vi era a
questa nominatione, et è che cadauna Provincia
propone di mandar un suo, et quella in particolare di
Holanda sostentano, che la convenienza voglia,
andando a risieder, ove vi è scala di negotio della
Natione, et di questa Provincia in particolare vi sia uno
de’ suoi, di modo che sendo proposto da una Provincia,
et un’altra proponendo si rimette la materia ad altro
tempo, che causa il differire; a questo si aggiunge
la natura flematica del Paese, et queste sono le
vere, et sincere cause di tal dilatione, che voglio sperar
nondimeno, che non habbi a protrahersi più molto in
lungo.
Del vassello Jonas già ho riverentemente scritto alla Serenità vostra quanto
cavai dell’ordine dato costì alli agenti de’ compar-
tecipi, et della notitia, che ella ne poteva haver
dal console di questa Natione, aspetterò li suoi
prudentissimi commandamenti se mi occorrerà di far altra 
--- page 391r---
 diligenza in questo particolare.
Niuna cosa mi occorre dir d’essentiale toccante gl’affari di
Alemagna se non che sempre più con lettere viene
confermato a questi signori che ’l Re palatino sia forti-
ficato sin qui dalle speranze, che li vengono date da’
Moravi, et da’ Silesii, et da altri di assistergli. Questi
signori stano in dubio di quello habbi da esser, non sano che
promettersi sentono sodamente armarsi l’Imperatore, che si
faranno, se non si fanno al presente genti in Alsatia
et altrove da’ Spagnuoli, et da adherenti alla casa d’Austria
non cessano però la continuatione dell’assistenza di 50 mila
fiorini per mese alli principi, et d’altrettanti a’
Bohemi. Le lettere di monsignor Carleton ambasciator in Inghilterra non
li portano tutto ’l contento, che vorrebbono, et questo
può esser, che tanto più farà solicitar anco la
speditione dell’ambasciata a quella volta.
Alla nuova riduttione della Congregatione di Holandia si
farà l’esborso del denaro per l’accrescimento delle
compagnie, et dalla qui aggiunta nota se si com-
piacerà la Serenità vostra potrà veder la ripartitione delle
provincie quanto all’infanteria, et per la cavalleria 
--- page 391v---
 sarà a proportione.
La cavallaria rivenuta col signor principe Henrico s’è ridotta alle
sue solite guarnigione. Mostra esser restato mal sodisfatto
delle truppe de’ Principe havendole trovate in molto minor
numero di quello s’era publicato, et a me ha detto che
havevano poco più di 3 mila cavalli effettivi purché vi arrivas-
sero, et cinquemille in 6 mila fanti povera gente inesperta,
et da farvi poco caso; che tuttavia quel di bene che si è
fatto è stato, che ’l Marchese non habbi proseguito più
oltre nelli acquisti dentro al Palatinato.
Si fa conto qui di metter in campagna per l’anno venturo
sedici milla fanti, et altrettanti, che restino dentro
al Paese, et come questo augumento, che al presente si
è risoluto di fare doverà esser in ordine tra la
metà di febraro, et principio di marzo; così verso
l’aprile, et maggio si leveranno altri tremilla fanti
o quattro mille come si fece l’anno passato per metter
nelle guarnigioni, et valersi dei vecchi se sarà necessario.
Non havendo li signori stati di Gruninghen voluto cambiar la
risolutione fatta di voler per governatore della loro Provincia
il signor principe d’Oranges, vedendoli fermi in essa 
--- page 392r---
 si è l’Eccellenza sua contentata di riceverla come fece hieri a
sera, onde al presente resta governatore di sei provincie
et della settima ch’è Frisia il signor conte Ernesto Casimiro
n’ha già preso il possesso. Resta escluso da quella
di Gruninghen che pur haveva il fratello conte Guglielmo
perché quei Stati hanno havuto dispetto, che Frisoni
habbino dato ad esso Conte il governo della loro senza
dargliene previa notitia, o communicatione. Gratie etc.
Dall’Haya li 29 decembre 1620
di vostra Serenità
humilissimo et devotissimo servitore
Christofforo Suriano

--- page 392v---


--- page 395r---


--- page 395v---
Al serenissimo principe di Venetia
2da
n° 260 comincia 259


--- page 393r---
Augumentatione
Cavalli
1015
Pedoni
8110
Per
Gheldria
445
Holanda
3660
Zelanda
1160
Utrecht
445
Frisia
1490
Ovrisel
240
Gruninghen et Omelandia
670
8110
Per le sette Provincie Unite ogni mese 121672 fiorini

De’ Francesi
Per il colonello Altariva
50
Per doi compagnie di vacavallaria
60
110
In tutto
9235

--- page 393v---


--- page 394r---


--- page 394v---
Augumento delle truppe
dei signori Stati
nelle 2de n° 260
