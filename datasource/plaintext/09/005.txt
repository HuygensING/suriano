
--- page 019r---
3a
n° 187 comincia
185
Serenissimo Principe
trova il conte di Stiron assai difficoltà per far li 150 cavalli
principalmente per quelli che li sono stati permessi di tirar
dalle compagnie, perché non trova chi vogli far il viaggio,
né alcuno lo vuole intraprender, che non sia assicurato, che
la moglie, et figlioli saranno trattenuti mentre starà
absente. Volendo questi inferire, che non vogliono
lasciar un servizio certo per uno dubioso, et di poco
profitto.
La medesima difficoltà non ha dubio proverà questo duca di Wimaer,
o di Sassonia quanto alla permisione havuta di ritirar
anc’egli un huomo da piedi per ogni compagnia alemana,
che infine si è ridotto di levarlo dal solo reggimento
del signor conte Ernesto Casimiro di Nassau, et non levar in
quello della Marca, che quattro compagnie di 300 fanti
l’una, et il resto farà in Alemagna.
Ha instato di haver qualche avanzo di denaro sopra la
summa, che signori Stati pagano a’ Bohemi; et assicurati
questi signori che sarà approbato li hanno accordati
vintimilla fiorini. Hora solecita haver piazza
d’armi, et scorta per la sicurtà del passaggio.
Mi disse sua Eccellenza quando fui seco che pensava l’arcivescovo di
Magonza il baron d’Anolt, et qualche altro di far passar
anco le loro levate con quelle di Baviera, unendosi
insieme; ma che li principi glielo hanno vietato 
--- page 019v---
 onde hanno convenuto tornarsene, et passar il Reno, et
di là condursi se ben per lungo, et faticoso camino in
Alsatia, et poi ad unirsi colle truppe dell’Imperatore.
Fa tuttavia correr voce Baviera da questa parte, che vuol
mantenersi neutrale; ma mi scrive il Pasini, che dovevano
partir alla volta di quel Principe quattro soggetti quali-
ficati che gli mandano li serenissimi arciduchi. Sono 3 sargenti
maggiori uno d’Irlandesi, et doi d’Alemani; et uno è
di Avignone con pensione di 250 fiorini di Alemagna per
mese per cadauno, et mille fiorini per far il viaggio con titolo
di consiglieri nel Consiglio di guerra. Onde la Serenità vostra
può formarne il suo prudentissimo giudicio.
Di levate si parla tuttavia di farne dalla parte dei serenissimi
arciduchi, et par che per venirne ad effetto non si aspetti
altro che ’l ritorno di Spagna di don Francesco di Medina
speditovi il mese passato per informar quella Maestà del stato
delle cose.
Intanto li signori Stati sono avvisati dalle sue piazze frontiere
che serenissimi arciduchi facevano ingrossar le compagnie così pian
piano senza far gran strepito: onde questi signori si vanno
anc’essi risolvendo a pensar bene ai loro affari, et l’ambasciata
solenne destinata da Francia per Alemagna da qui qualche
gelosia del fine, sendo così straordinaria la missione. Et sono
avvisati che monsignor Pelicart ambasciator del Christianissimo a Brusseles 
--- page 020r---
 habbi detto che ’l suo Re era risoluto di assister all’Imperatore
con 20 mila fanti, et dua milla cavalli, che sarebbono commandati
dal duca di Guisa. Ben che mandava un’ambasciata
per veder di accommodar l’Imperatore col serenissimo Palatino,
et se questo non si fosse messo alla ragione allhora si
dichiarerebbe per sua Maestà cesarea. Vostra Serenità doverà haver
migliori avvisi qui questo Ambasciator francese non parla
di tal maniera.
Qua si trova uno per la città di Hamburgh venuto a dar parte
della surpresa fatta dal duca di Lunenburgh di certo forte sopra
un’isola nella riviera di detta città, ch’è ove per essa si piglia
il datio dell’entrata, et uscita de’ vasselli, et questo sotto
pretesto di essentione di sententia della camera di
Spira; della quale hanno però quelli d’Hamburgh havuto
anco dichiaratione dalla medesima Camera per la revisione
et che perciò dovevano tutte le cose restar nello stato suo
par che questo faccia instanza di soccorso in virtù dell’
aleanza generale, che questi signori hanno con le città
ansiatiche, ma sue Eccellenze fanno diversa l’interpretatione
per esser questo negotio di particolar interesse.
Il signor ambasciator Carleton a nome del suo Re ha fatto saper a’ signori Stati
voler sua Maestà che si venga alla fine del negotio delle
pesche: accennando, che se vogliono questi del Paese
pescare devono riconoscerlo dalla Maestà sua, et darne 
--- page 020v---
 la conveniente recognitione, portando l’ufficio con concetti
molto pieni. Ha parso molto strano massime ne’ tempi
presenti, et mentre si ha da trattar cose di maggior momento,
che concernono il servitio dell’Alemagna, de’ Bohemi, et del
genero di sua Maestà al quale mostravano pure tutto l’affetto
possibile per la conservatione della corona in capo di lui,
et essagerano assai contra una tal propositione, et sua Eccellenza
con gran confidenza n’essaggerò meco quel giorno, che fui
a lei; et disse ch’era impossibile che ’l Re potesse haver la
sodisfattione, che pretendeva perché per questa pesca le
genti di questo Paese lasciaranno di assister, et soccorrer
altri, et faranno la guerra. Facendosi conto, che vivino
da 30 in 40 mila persone et forse più di detta pesca, et del
trafico d’essa. Et in fine concluse l’Eccellenza sua et conclude
ognuno, che questi siano eccitamenti, et fomenti spagnoli
li quali come hanno tentato di staccar l’animo della Francia
da queste Provincie, così tentano di far anco il medesimo
di quello d’Inghilterra. Pensano alla risposta, che haverà
per fondamento il procurar di divertir dal Re il pensiero
da questo aromatico negotio; o almeno duranti le
presenti congionture. Gratie etc.
Dall’Haya li 17 marzo 1620
di vostra Serenità
humilissimo et devotissimo servitore
Christofforo Suriano

--- page 021r---


--- page 021v---
Al serenissimo principe di Venetia
3a
n° 187 comincia
185

