
--- page 296r---
n° 239 sola
Serenissimo Principe
ricevute venerdì a notte le lettere della Serenità vostra de’ 21 del
passato con l’avviso della perdita della Valtelina, et altri
particolari la mattina seguente del sabbato chiesta
l’audienza ne fui a dar parte alli signori Stati portando
l’ufficio con ogni maggior pienezza d’affetto, et facendo
alle loro Eccellenze quelle cosiderationi che mi sono state
somministrate dalla prudenza di vostra Serenità, et quanto la
capacità del mio spirito puote haver in sé per più viva
espressione della mente di lei, et pertinente a negotio,
et emergente così grave. Et particolarmente loro dissi, che ancorché
la lontananza del Paese potesse apparentemente non porger
materia di farvi così pronto reflesso; che nondimeno
non dovevano mirar a questo; ma al veder lo Spagnuolo
congionger mediante la Valtelina lo stato di casa d’Austria col Milanese, la clausura di quel passo, il pregiu-
dicio, che ne puono ricever gl’amici, et quegl’altri
inconvenienti, che la materia stessa, et l’artificio
de’ Spagnuoli medesimi possono apportar di danno a’
communi interessi. Fu sentita con molt’attentione
l’espositione mia, et scopersi l’universal dispiacer di quei
signori ai loro gesti per questa perdita; et il Presidente
mi disse, doppo haver con gl’altri presa parola di parlare,
che li signori Stati sentivano sommo scontento, che quella
valle, et quel passo fosse capitato in mano dei banditi,
et rebelli Grisoni; ma di sentire che ’l fomento nascesse
apertamente dalla parte di Milano, accorgendosi
molto bene, che questo era un fatto per loro, et
che essi in fine sarebbono stati patroni et di quel
passo, et di quella vale; ch’erano sicuri non ostante 
--- page 296v---
 che le cose fossero ridotte nel termine, che le rappresentavo che
la serenissima Republica, et li signori Svizzeri haverebbono ognuno
per la parte loro fatto quel più che si fosse potuto per remediar
al danno, et evitar tanta perdita, et quella total de’ signori
Grisoni, et che li signori Stati dal canto loro non haverebbono
mancato di considerar sopra questo affare, et contribuir
tutto quello, che havessero saputo, et potuto; aggiungendo
che già conscii della natura fina de’ Spagnuoli non si poteva
aspettar da loro che tromperie. Con questa general risposta
et assicurarmi di nuovo, che haverebbono havuta la
necessaria consultatione sopra mi lasciorono partire. Qualcheduno mi ha detto doppo, che dovevano esser questa
mattina sopra tal materia, et che forse mi sarebbe stato fatto
saper qualche cosa, ma non vedendo comparirmi alcuno
sotto pretesto di visitar uno di questi signori tornato ultimamente
di Frisia ho destramente procurato di saperne qualche cosa
ma ho trovato, che non se n’era parlato sendosi atteso
ad altro spettante le cose di Alemagna. Ma che poteva
esser, che se ne discorrebbe. Et questo stesso mi aggiunse
che non sapeva veder quello che li signori Stati potessero
fare, o dire mentre sono imbarazzati al presente da diverse
parti, che assistono in Bohemia, hanno un’armata in campo,
a fronte, o poco discosto don Luigi di Valasco, stante
in punto per inviar soccorso ai principi dell’Unione, et
loro assistono come si sa di cinquanta milla fiorini per mese
oltre li affari del Paese; onde tante cose ridotte in uno
levavano il modo, come poter pensar a parte si lontano
et che la serenissima Republica, et li signori Svizzeri erano quelli a chi toccava
il più come più vicini: con tutto ciò che anco li signori Stati 
--- page 297r---
 haverebbono sodisfatto a sé medesimi col pensar anco a quella
parte per il desiderio, che hanno della conservatione
della libertà di quei popoli. Questa espressione
di senso non la tengo particolare di questo signore; ma generale
o almeno che sia anco in altri dello Stato; io però
non ho mancato di essortarlo, et procurar che essorti
gl’altri colleghi a prender a cuore materia di tanto
momento non men degna del reflesso della prudenza
dei signori Stati; di quello sia necessario il ripiego, et
il modo per il mantenimento della libertà, et del suo ai signori
Grisoni. Di quello caverò di vantaggio lo avviserò
colla mia solita riverenza.
Questi signori sono tenuti essercitati collo spirito dal marchese
Spinola mentre passa, et ripassa il Rheno colle sue
genti, non dando ancor ferma congietura del viaggio,
che vogli fare, o dove pensi giettarsi. Passato
ad Andernach, come scrissi, sentendo forse il batter
della cavallaria, et infanteria de’ principi, che anc’
ella era passata risolse di ridur in barche a
Magonza un corpo di 6 mila fanti per far continuar
il passaggio al resto; ma avvisato, che li prin-
cipi tenevano il corso da quella parte l’ha fatta
ripassare, et stava attendendo nel medesimo luoco
di prima quello che dovesse fare con tener in sospeso
li principi. Questo è avviso di otto giorni da
quella parte, et ultimamente s’è inteso, che esso
Marchese si sia tirato più su verso Francfort
dalla parte della riviera del Meno. Et si dubita qui
in estremo dell’incommodo, che hanno li principi 
--- page 297v---
 di non tener stromenti proprii per assicurar li ponti; o che
siano ingannati da promesse, o da minaccie. Per questo
il signor principe Mauritio, col consiglio, c’ha appresso di lui
dei signori Stati ha spedito in diligenza con sei cavallieri,
et una trombetta il cavalier Carlo Morgan inglese con
essortationi salde, et ferme ai principi di non ceder il
campo, d’impedir il passaggio, et mostrar cuore in
questa così rilevante occasione. Assicurandoli dall’altro
canto, che in quel punto che sarà avvertito, ove
il marchese Spinola attacchi, o pensi di gettarsi
ispedirà senza intermezo il Principe suo fratello
per soccorso con li doi milla et più fanti inglesi, doi
milla del Paese, et la cavallaria, che sta pronta
a tal effetto. Fin hieri otto era pronto il detto signor
principe Henrico a marchiare, ma mentre tornava
a dietro, et ripassava il Marchese è stata stimata
prudente risolutione l’attender quello che vorrà
fare, et allhor deliberar la mossa. Giovedì passato
partirono di qua persone espresse con doicento milla
fiorini, che devono servir per il detto principe Henrico
et altri si vanno apprestando per il campo a fine che
il signor principe Mauritio habbi sempre provisione
sufficiente.
Si trattiene tuttavia a Bisilich trincerata l’Eccellenza sua come scrissi
et don Luigi di Valasco general della cavallaria di sue Altezze
s’è ridotto in un picciolo villaggio dall’altra parte
del Rheno tra Orsoy, et Berch, o Reimberch, ove, et
in quelle piazze all’intorno fa la massa di dieci
milla fanti, et doi milla cinquecento cavalli, che 
--- page 298r---
 di giorno in giorno vanno giungendo. Resta per
tanto l’Eccellenza sua impegnata, et in necessità di star a vedere.
Sono sicuri questi signori che don Luigi servirà da quella parte più
per metter brida, che per dar materia di muover l’
armi, perché comprendono che Spagnoli
non vogliono romper la tregua; et meno lo vogliono
far li signori Stati; onde questo diverte i concetti che
alcuni hanno sopra la piazza di Wesel d’impatronir-
sene dicendomi uno di questi signori a tal proposito.
Non sarebbe sano consiglio hora, che vedemo la necessità
di assister ai principi dell’Unione, et che tutta l’appa-
renza lo dimostra, che il passaggio fatto di là al Meno
dallo Spinola sia per attaccar il Palatinato, noi intra-
prendessimo sopra Wesel perché sarebbe un’impegnarsi
et se convenisse partir l’aiuto, et il signor principe Mauritio
fosse sotto alla città di Wesel bisognerebbe, che o si
ritirasse, o corresse gran pericolo di ricever qualche
incontro, il che per un verso, o per l’altro ridonderebbe
a disreputatione; et don Luigi di Valasco, et l’altre
guarnigioni non dormirebbono. Vostre Eccellenze colla loro
prudenza intendono il concetto, et possono conietu-
rare, che la consulta vi è stata; ma che si è
concluso, che prima si vedi quello che si farà dalla
parte di Alemagna, et non impegnarsi fuori di proposito
come mi disse appunto lo stesso signore.
Hanno li signori Stati havuto avviso, che o s’imbarcavano
o dovevano presto imbarcarsi altri doi milla fanti
inglesi in circa per andarsi ad unir con quelli che ’l general
Ver ha condotti ultimamente, et vorrebbono volontieri 
--- page 298v---
 che fosse vero l’avviso, et già fossero passati di qua
ma ancor io non ne ho rincontro di Londra.
Hanno anco havute qualche lettere, che avvisano l’instanza
fatta dal marchese Spinola col mezo d’un suo gentilhuo-
mo per haver passaggio su le terre del duca di Wirtim-
bergh; ma dimandato dal Duca il detto gentilhuomo
dove pensava andare, havendogli risposto, che manco
il signor Marchese lo sapeva; anco quel Principe haveva
corrisposto, che meno sapeva egli per dove dargli
passaggio; aggiungendo che si guardasse di attentar
qualche cosa sul Palatinato perché per la parte sua
haverebbe speso quanto haveva, et sparso il sangue per
mantenerlo come Stato del re di Bohemia.
Sentono consolatione qui di questa risoluta risposta, più dell’
avviso che tengono, che Bethelem Gabor doveva esser
coronato, et stano in attentione di altra nuova corsa
che esso Bethelem si sia gettato verso la Carinthia,
o Stiria con quaranta o cinquanta milla combat-
tenti.
Non hanno per vera un’altra novella, che corre qui, che
lo Spinola sia per andar a Strasburgh per impadronirsi
di quella piazza, come vivanda troppo dura di digestione
haverebbono ben gusto che lo facesse per la commodità
dei principi dell’Unione di poter con più facilità
metter tre o quattro milla fanti in quella piazza
et maniera di consumar l’armata d’esso Spinola.
Chi la crede porta l’interesse della casa d’Austria per
haver tutto unito il corpo dell’Alsatia; ma non vi è
rincontro sufficiente, et io in tanto lo scrivo perché se ne 
--- page 299r---
 discorre, et almeno servirà perché si comprendi, che
Spagnoli sano seminar haver delle intraprese in capo
per tenir in sospetto tutti, et far il fatto loro.
Io ho ricevuto ’l favore, che mi ha voluto far l’eccellentissimo signor ambasciator
Trivisano di darmi conto del progresso del suo viaggio
con lettere scrittemi da Mitenbold. Non sapeva quello
dovesse risolver per passar avanti doppo Augusta
se per la via di Francfort, o per altra. Certo io ne sono
in pena, perché l’armi de’ principi dell’Unione, et
quelle del marchese Spinola sono da quella parte,
et dubiterei di qualche mal incontro da genti che
ordinariamente si sbandano, et vano alla picorea.
Questi signori anco, et il signor Francesco Arsen in particolare mostrano
di sentir qualche apprehensione. Io n’ho avertito il
signor principe Mauritio, et m’assicurò che l’Eccellenza sua com-
manderà ogni buon ordine dalla parte verso Colonia
che più in su non so quello possi fare. Pregarò il signor
Dio che guardi il sudetto eccellentissimo Trivisano da qualche
mal incontro. Gl’ordini sono già andati per tutto
lo Stato per gl’incontri, et ricevimenti. Qui per doi o tre
giorni sarà spesato dai signori Stati questo parmi di haver
presentito di certo, et doppo credo che si gover-
neranno, come ha fatto la Serenità vostra col signor Arsen. Se così
sarà l’eccellentissimo Trivisano risentirà ben della spesa a più
del doppio del signor Arsen per la carestia che è qui di
tutte le cose. Il viaggio dell’Arsen alli signori Stati per
quanto ho potuto penetrare importa fino alla
somma di trenta milla fiorini.
A proposito del signor Arsen, non lascierò di aggiunger alla Serenità vostra 
--- page 299v---
 che send’io stato a sua visitatione mi addimandò s’era
vero che ’l signor bailo Nani fosse in disgratia
et corresse rischio di prigionia. Io dissi, che non
havevo intesa tal cosa, et egli soggiunse, questo è stato scritto, et li signori Stati non sanno se sia per altra causa,
o pur per il negotio di Constantinopoli accommodato
dall’orator Haghes, che se fosse per questo sentirebbono
scontento, che se ne fosse mescolato. Soggiungendo io
scrissi ricercato dalla serenissima Republica, et li signori Stati hanno
scritto, et tutto per ben fare. Io ripigliai, et io ho reso
gratie alli signori Stati a nome di sua Serenità de’ buoni uffici,
et della singolar affettione del signor Haghes verso quel serenissimo
Dominio. Come conforma questo tanto con quello
che hoggi otto scrissi colle mie lettere 237 che replicate
vengono col 238, così cavo prometter alli signori Stati
pensando che la Serenità vostra sia restata offesa da quanto
ha operato l’Haghes. Io sostenirò in contrario, et farò
quanto saprò per levar l’impressione, ove la scoprissi. Gratie etc.
Dall’Haya li 8 settembre 1620
di vostra Serenità
humilissimo et devotissimo servitore
Christofforo Suriano

--- page 300r---


--- page 300v---
Al serenissimo principe di Venetia
n° 239 sola

