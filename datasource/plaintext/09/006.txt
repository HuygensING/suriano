
--- page 022r---
Prima
n° 188 fin 189
Serenissimo Principe
fu nella Congregatione di Holanda parlato della missione d’ambasciatore
presso la Serenità vostra et che vi havesse a resieder uno per ordinario
et furono auttorizati li deputati della Provincia, ch’entrano
nell’assemblea dei Stati Generali per trattar, et stabilir quanto
sarà trovato buono da tutta la riduttione insieme. Solo sab-
bato passato si separò la detta Congregatione di Holanda,
né sin qui hanno questi signori Stati fatta altra risolutione,
ben discorso, et par si fermino nella risolutione dell’Ambasciator
estraordinario; ma ancor sono irresoluti quanto ad Ambasciator
o residente.
Alcuni vorrebbono, che coll’Ambasciator estraordinario si mandasse quello,
che dovesse di continuo resieder, et altri, che si aspettasse il
ritorno di lui per saper il vero senso di vostra Serenità se vorrebbe
ambasciata o residenza, inclinando alcuni più a questa, che
a quella, altri più all’ambasciata. Intanto che in questa
diversità di pareri versa hora questa risolutione.
Per ambasciator estraordinario non si ha l’occhio sopra altro più vivamente,
che sopra il signor Francesco Arsen, et veramente non veggo, che
habbino per hora di meglio; ma par che tanto per il publico,
che per il particolare vi concorri qualche difficoltà. Quanto al
publico temono, che ’l Re christianissimo si offendi veder stimato
questo Cavalliere, et honorato più di quello, che la Maestà sua 
--- page 022v---
 et li ministri di lei vorrebbono; et qualcheduno di questi signori mi ha
detto, che monsignor di Maurier habbi fatto alcun ufficio in contrario
quanto al particolare send’egli surmontato al grado di stima,
et di riputatione, nella quale si trova, colla dichiaratione della
sua persona tra cavallieri, et nobili di Holanda, et havendo
molti emuli dubita che l’absenza ancorché di poco
tempo li possi apportar qualche alteratione, et diminutione
d’auttorità, et che l’orrecchia, ch’egli ha molto familiare
del signor principe Mauritio li possi esser contaminata: onde
va facendo iscuse d’esser impedito et da publiche, et
da private occupationi. Ancor nondimeno non gli è
stato a nome publico parlato; allhora può esser, che con-
discenderà; et più francamente forse quando dal signor principe
Mauritio sarà essortato ad accettar la carica.
Credo, che se non havessero questi signori fatto saper alla Serenità vostra li
giorni passati, ch’erano risoluti di mandar ambasciata straordinaria
che forse risolverebbono di mandar uno o ambasciator, o resi-
dente, che portasse la capitulatione, et risiedesse; ma
stimano, che sarebbe poca riputatione di queste Provincie
il cambiar così tosto di parere non ostante l’haver inteso
da me che l’Eccellenze vostre si accommoderanno a quello che dall’
Eccellenze loro sarà stimato più proprio.

--- page 023r---
Qualcheduni havevano pensato sopra il figliolo del borgomastro Pa-
voni di Amsterdam stato console in Aleppo; ma non tutti concor-
revano per ambasciatore; ma per residente appresso quella serenissima Republica.
Parmi però, che questo soggetto mancarà perché si pensa d’
inviarlo per orator a Constantinopoli in luoco dell’Hages
c’ha dimandato d’esser richiamato. Starò a sentir quello
che in questo proposito si farà per avvisarne tutti li particolari
alla Serenità vostra.
Doppo haversi dalla Congregatione di Holanda fatte diverse ri-
solutioni. Spettanti al bene, commodo, et quiete del Paese
hanno anco rimesse altre consultationi nelle mani dei loro
deputati per terminarle col parer delli signori Stati Generali;
et principalmente il negotio dell’Indie occidentali, ch’è
ridotto in stato tale, che si può prometter, che se n’hab-
bi a venir a conclusione. Si faranno nuove partite
nella Compagnia. Quattro ne haverà Amsterdam,
una sopra la Moza sarà distribuita tra Dort, Roterdam,
et Delft; una sarà in Northolandia, doi in Zelanda,
et una in Frisia. Per la constitutione della Compagnia vi
concorrono delle difficoltà. Si vorrebbe imprestido da’ Stati di
un millione di fiorini per cinque anni, obligo di vinti navi armate
da esser mantenute dalla Generalità in occasione, che fosse 
--- page 023v---
 essa Compagnia necessitata a difendersi con l’armi. L’essentione
di tutte le gabelle; et impositioni durante il tempo della
concessione, che si darà a detta Compagnia, et qualche altra
difficoltà, le quali tutte si procurerà andar moderando per venir
a capo di questo negotio. Ma quello, che par che dia da
pensar assai è come possi farsi questa Compagnia senza lesione,
et offesa dei capitoli della tregua; et ancorché quest’anno
vada ella ad espirare in ogni modo par a questi signori che
non possi succeder, che ’l viaggio non segui con hostilità et per
consequente con lesione: tuttavia si promettono alcuni, che
non mancaranno de’ pretesti. Non si crede, che habbi a
terminarsi questo negotio così tosto; ma che ancor si habbi
a ventilar qualche punto principalmente nell’assemblea di
Holanda, che doverà di nuovo convocarsi al maggio prossimo.
Se prima non succederà accidente, che premi, finchéa si delibererà
anco per augumentar le compagnie di soldatesca che manco si farà senza
urgente causa.
È arrivato qui avanti hieri il baron di Donà quello ch’è luogotenente
della cavalleria de’ Bohemi, et partì hiersera verso li confini di
Giuliers per condur quei cavalli, che vi leva il duca di Wimaer.
Hebbe questo dai Stati l’esborso di vintimilla fiorini contati
sopra la mesata destinata per Bohemi; et le città di Rees, Emeries

--- page 024r---
Giuliers, et qualche altra piazza li sono state permesse per far
la massa delle genti; haverà anco scorta per condursi in sicuro
fuori del Paese.
Qui è venuto avviso, che le genti del baron d’Anolt, et altre vietate
di passar con quella di Baviera, et che havevano preso il cami-
no di là il Rheno per condursi in Alsatia habbino havuto
rancontro dal marchese di Bada, et dal duca di Wirtim-
bergh; ma vostra Serenità da più vicino luoco ne deve haver più
fresche et sicure novelle.
Si dice anco, che in Colonia, et nel territorio si facevano nuove
levate per l’Imperatore.
Questi signori stano a sentire, et solo si muoveranno allhora, che li
serenissimi arciduchi si muoveranno o per Alemagna, o per
far qualche altro tentativo. Si sente bene correr le
voci dalla parte di serenissimi arciduchi che si faranno gran levate
et si accoppierà un buon essercito; ma par che questa riso-
lutione pendi dal ritorno di Spagna di don Francesco di Medina.
In tanto si sa, et me lo scrive il Pasini, che ’l serenissimo Alberto
ha impedito, che non escano alcuni cavalli levati da doi capitani
del signor Torquato Conti nipote del già cardinal di questo nome
che haveva havuta permissione di farne sette compagnie
per l’Imperatore, et questo sotto pretesto, che siano stati levati nel

--- page 024v---
Paese, et non ai confini com’era stato concesso.
Par che hora questi Francesi non neghino totalmente che l’animo del
Re sia inclinato all’assistenza dell’Imperatore quando vegga di non
poter col negotio far frutto appresso il re di Bohemia, non è però
in tutti questa credenza per l’intestina febre, che sua Maestà christianissima
ha nel Regno; et il signor principe Mauritio stima che quella
Maestà penserà molto bene a’ fatti suoi: et è opinione in alcuni
che la tema lo muovi a procurar col negotio di divertir le
armi dell’Alemagna; altri, che la mossa proceda da
ufficii di Spagna per instupidir il mondo, et particolarmente la
Natione alemana.
Il signor principe d’Oranges, come ch’è curioso di saper il vero stato
delli affari de’ Bohemi, di quelle militie, di quelle di Be-
thelem Gabor, delle qualità di lui, et quello se ne possi pro-
metter ha ricevuto compitissimo contento di haverne discorso
col signor Alfonso Antonini suddito, et servitore della Serenità vostra
et ha l’Eccellenza sua havuto a dire, che non ha ricevuto da alcuno,
che sia venuto qui da quei paesi maggior sodisfattione,
che da lui. Esso signor Alfonso capitò qui la settimana
passata, et come è uscito dello Stato con permissione di
vostra Serenità per andar a travagliar alla guerra in Bohemia
a fine col trovarsi nelle fattioni osservar quella, ch’è 
--- page 025r---
 proprio della sua professione nell’armi per rendersi miglior ser-
vitore della Serenità vostra; così per il medesimo fine, mentre la stagione
non permette il farsi in quei paesi cosa di rilevo s’è
condotto qui per veder queste Provincie, le piazze, la ma-
niera del governo di questa militia, et altri particolari; et in
sincerità si scuopre in lui spirito capacissimo, et così prudente
curiosità, che non può desiderarsi di vantaggio. Et io godo
di haverlo presso di me, consolandomi nel comprender
allevarsi soggetto così degno, et che si renderà fruttuoso
per il servitio di quella serenissima Republica. Egli osservato quanto
occorre partirà per ritornar a Praga per continuar ad
essercitarsi in quella guerra. Gratie etc.
Dall’Haya li 24 marzo 1620
di vostra Serenità
humilissimo, et devotissimo servitore
Christofforo Suriano

--- page 025v---
Al serenissimo principe di Venetia
prima
n° 188 fin 189

