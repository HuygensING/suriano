
--- page 266r---
3a
n° 234 comincia 232
Serenissimo Principe
finalmente doppo haver ben attesi agl’avvisi della mossa
dello Spinola li hebbero questi signori, et il signor principe
Mauritio, che esso Spinola sabbato passato doveva
partire per Marimont. Di là la domenica, o lunedì seguente
doveva trovarsi a Mastricht alla piazza d’armi per
seguitar innanti, onde immediate fu dato ordine per
la mossa di qua della compagnie della guardia di sua Eccellenza
che lunedì presso mezo giorno a bandiera spiegata,
s’incaminò per Delft a piedi, sendo in fila
alla testa de’ picchieri il signor Guglielmo di Nassau figliolo
naturale di sua Eccellenza, che non ostante il caldo; et il
camino assai penato per la sabbia commandò che mar-
chiasse con gl’altri. A Delft si messero in barca per
condursi ad Arnhem; et esso signor Guglielmo ritornò all’
Haya.
Per hoggi risolvé l’Eccellenza sua la partenza, et hieri visitò questi
signori ambasciatori di Francia, et d’Inghilterra, et volse anco in
persona mia honorar quella serenissima Republica venendo
a prender licenza da me in questa casa della Serenità vostra
mostrai di aggradir l’honore, et stimarlo per grande;
et corrisposi hieri a sera, augurando a sua Eccellenza felicità
in questo viaggio, et che a commun servitio, grandezza
di queste Provincie in particolare, et a gloria di lei
havesse venendo l’occasione successi proprii al mio
desiderio. Mi disse l’Eccellenza sua Andiamo per esser spettatori
et questo mi molesta, poiché posso dire, che non sappiamo
ove andiamo né a che far andiamo. Non potremo 
--- page 266v---
 far altro, che regolarsi sul fatto.
Sono stato anco visitato dal signor principe Henrico, dal figliolo del signor
principe d’Oranges, dal signor Mauritio figliolo del vecchio conte Gio.
di Nassau, dal colonel Sicol, da uno de’ colonelli francesi, e[t]
da altri di questi principali capitani, et officiali, mostrando
tutti di tal maniera la devotione, et honore, che portano
a quella serenissima Republica.
Questa mattina alle 4 hore è partito il signor principe. Lo ha seguitato
il fratello doi hore doppo sollevato affatto dal suo mal
di fianco, et tutti gl’altri principali officiali hanno preso
il camino per ritrovarsi coll’Eccellenza sua questa sera a Utrechet
et dimani sarà a Arrhem ove si trattenirà, osservando
qui quello farà lo Spinola, et il fine de’ Spagnoli; mentre fanno accampar con il resto dell’armata don Luigi di
Valasco alle frontiere di Giuliers, Duceldorp, et altri
circonvicini.
Il colonello Ver è restato ancor qui per seguitar colli suoi
doi milla fanti; et il ritardo nave dall’armarli sendo
venuti di qua disarmati; et per dar ordine sia provisto
per gl’altri doi milla, et seguitino gl’altri.
Il pensiero è che si habbi a dar con voi a questa soldatesca
per passar nel Palatinato; et per quanto si scuopre ne
haverà la cura il signor principe Henrico, et già par che
alcuni riportino, che ’l marchese Spinola habbi a far doi
corpi di armata uno per resister ai principi per prender
posto, et aprirsi addito sicuro per passar in Alemagna; et
l’altro per non lasciar passar innanti li detti Inglesi, et far 
--- page 267r---
 testa al principe Henrico. Questa è voce ch’è corsa fondata
parmi sopra l’imaginatione di quello potesse fare il Marchese;
non in realtà d’avviso; considerando alcuni, che ben
haverà che far il Marchese ad aprirsi il passo (andando
in Alemagna) anco con tutte le sue genti, se li principi
dell’Unione sono risoluti, come viene affermato di chiuderli
il passo. Si trovano ridotti con la loro armata a Oppenheim
pensavano nel sito più avantaggioso far un ponte per
passar il Reheno, ma riferisce il signor Arsen che havevano
mancamento di strumenti proprii, come ancore, et altro
per mantener fermo il ponte.
Sua Eccellenza si troverà in campagna con doi milla cavalli, et da
quindecimilla fanti tutta genti sperimentate, sendo rette
per la maggior parte, et quasi tutte da vecchi Capitani, et
officiali, ch’è il gusto, che ha l’Eccellenza sua; et non potrei dirle
con quanto contento tutti dal maggior fino al minore habbino
sentita questa mossa sarà hormai di star in guarnigione
solo spiace che non si vede ancor che l’occasione sia d’impiegarsi;
et sua Eccellenza in particolar mi disse, che tre modi si haveva di far del
bene all’Alemagna. Uno che l’armata dei signori Stati
facesse diversione; l’altro d’inviar soccorso; et il terzo
di muover le terre neutrali a far diversione. Per il
primo sarebbe romper assolutamente la tregua né si saprebbe
come decentemente poterlo fare; l’altro è possibile se ben
si resterebbe con minor forze nel Paese; ma non sarà se
non in caso, che lo Spinola passi avanti nel Palatinato
et per il terzo le difficoltà sono grandi perché il condur 
--- page 267v---
 popoli non soggetti ad una tal attione di diversione è impresa
assai scabrosa: et aggiunse sul luoco, et col tempo la
necessità ci apprenderà quello dovremo, o potremo fare.
Con sua Eccellenza saranno otto deputati dei Stati Generali un[o]
per Provincia eccetto di quella d’Holanda, che ve ne saranno
doi. Questi seguiteranno l’armata, ove ella anderà.
Avviseranno con sua Eccellenza, et occorrendo si manderà anco
qui per il Consiglio di Stato; che in tanto resta per consultar
colli signori Stati Generali, che si fermano in quest’Haya per
scorrer ai bisogni, che potessero esser da questa parte.
Il detto Consiglio di Stato ha hieri spedite lettere per tutte le
città di queste Provincie con ordine di far crida di campo
a fine che li vivandieri portino le provisioni per l’abondanza
dell’armata uso accostumato da questa, con che la
soldatesca non ha bisogno di alcuna cosa.
Di quello anderà succedendo, che venirà a mia notitia non
mancarò significarne ogni particolare alla Serenità vostra.
Hora dandole riverente conto di mandarli con queste le replicate
delle mie lettere d’hoggi otto n° 229 fin 231 le aggiungo
anco di haver ricevute tre mani di sue lettere doi dei
disdotto del passato toccante il successo alla casa, et genti
dell’ambasciator di Spagna, et intorno a vassello del Rivera
non ho sentito parlare; et mi serviranno d’informatione
venendo il caso. Et la terza è de’ 24 pur del passato.
Nel proposito dei dodici vasselli non le dirò d’avantaggio
dello scritto perché ancor aspetto li conti. Et del Lorme[s]
per li vasselli di corso starò aspettando l’operato dal Pasini 
--- page 268r---
 et ella haverà in tanto sentita la difficoltà, che
s’incontrava a indur doi, o tre di quelli a venir a
trattar costì.
Fornito il processo contra la persona del residente Stich dai
giudici di Amsterdam sendo prigione in quella città sopra
l’imputatione di batter moneta adulterata, et della
confessione della propria bocca della complicità, venerdì
fu sententiato a morte, et sabbato in pubblico gli fu
tronco il capo. Corsero li parenti per la gratia alli signori
Stati, et doi deputati di Cleves andonno dagl’ambasciatori
di Francia, et d’Inghilterra et venero a me ancora, perché
interponessi con loro l’auttorità publica; ma sendo il
caso della natura che era non ostante l’esser egli mi-
nistro del principe elettore di Brandemburgh niuno
si mosse, et io me ne escusai nella miglior maniera. Anco un mercante complice del medesimo delitto è
passato con la spada sotto la medesima mano.
Le presenti saranno portate in Anversa dal medesimo corriero
ch’è stato spedito a me dall’eccellentissimo Contarini di Parigi
ove tornerà a drittura, et farò che resti sodisfatto
di quaranta scudi che li sopr’avanza dell’accordo
fatto, come mi ordina con sue lettere il medesimo eccellentissimo signore
et li metterò a conto publico. Gratie etc.
Dall’Haya li 12 agosto 1620
di vostra Serenità
humilissimo et devotissimo servitore
Christofforo Suriano

--- page 268v---


--- page 269r---


--- page 269v---
Al serenissimo principe di Venetia
3a
n° 234 comincia 232

