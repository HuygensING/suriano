
--- page 176r---
2da
n° 213 comincia 212 fin
214
Serenissimo Principe
alle provincie tutte è stato scritto per quello tocca alla loro
portione per il far la levata di quattromilla fanti, et hora
si daranno gl’ordini sufficienti per il denaro, et per altro che
sarà necessario.
Questi si metteranno presidiarii nelle piazze di frontiera
et della soldatesca, che vi è al presente si valeranno
questi signori et il signor principe d’Oranges per l’accidente, che
potesse venire di uscir in campagna.
Gl’arciduchi fanno formar li reggimenti scritti, et si crede
che già il tutto sia in ordine tale, che si possi ben presto
il marchese Spinola metter in campagna; continuando
la voce, ch’egli sia per farlo, et questi signori procurano esser
avvisati per ogni verso delli andamenti a fine di far uscir
anco sua Eccellenza quando esso Spinola si approssimasse, o ten-
tasse alcuna cosa a questi confini. Et l’Eccellenza sua mi disse,
che non si armavano li signori Stati, che a sola difesa, che
uscendo non sarebbe, che per attender se le genti di là
passeranno in Alemagna, per regolarsi poi secondo che
porterà l’occasione et il servitio delli amici.
Due nuove hanno ricevuto questi signori che le sono riuscite
di contento l’una, che ’l duca di Sassonia all’instanza
solecitata da suoi sudditi habbi licentiata quella soldatesca 
--- page 176v---
 che haveva levata; et l’altra che li principi dell’Unione
siano risoluti di mantenersi, et mantener il passo;
se ben l’una, et l’altra di queste nuove hanno il suo
contrapreso, et è, che ’l duca di Sassonia si voglia man-
tener neutrale, dubitando questi signori, che quello che
non opererà con l’armi lo facci col consiglio, et coll’
assistenza di qualche somma di denaro, inviandolo sotto-
mano all’Imperatore; l’altro è, che quanto li principi uniti
sono risoluti, altrettanta irresolutione sentono esser nelle
città dell’Unione. Et si è havuto avviso, che gl’ambasciatori
francesi nel passar per Strasburgh habbino nella loro propo-
sitione et di bocca, et per scritto essortati quei signori a
disunirsi dall’Unione: cosa, che mi disse il signor principe
Mauritio, che dava molto ben ad intender il fine
con che caminava quell’ambasciata; et mostrò di non
promettersi alcun buon effetto da essa per servitio de’
communi amici.
Questi avvisi dano pochissimo gusto all’Eccellenza sua et diede segno
di temer della buona riuscita, quando allo sforzo che
fanno Austriaci et Spagnuoli non vi si opponghi mag-
gior assistenza, et più unito consiglio, et soccorso.
Hore quanto fu detto degl’avvisi, che si havevano, che

--- page 177r---
Spagnuoli mirassero a gettarsi nel Palatinato, et a
Giuliers aggiunge il sospetto, che voglino impatronirsi
di Francfort, et compiacendosi il signor principe d’Oranges
di discorrerne meco disse, che credeva, che facilmente
potesse riuscir l’intrapresa, non essendo chi li possi
resister rispetto che li principi dell’Unione saranno
attorniati dal duca di Baviera, da quello di Lorena,
dai elettori ecclesiastici, dalle genti che sono in Alsatia con
Leopoldo; et venendo a proposito di quanto è stato
qui publicato, che ’l re di Inghilterra habbi accordato
ad instanza del secretario di Wirtimbergh la levata
di quattromilla fanti, disse, ancor io non lo credo:
ma sarebbe meglio che quel Re aggiungesse
al quattro un nula, et si gettasse con quarantamilla
fanti nella Fiandra, che così provederebbe prontamente
all’iminente pericolo a che sta sottoposto il Palatinato.
Ancor hier sera questo signor Ambasciator inglese non ne haveva havuto
avviso in sue lettere particolari d’Inghilterra; ma solo li veni-
va scritto di Brusseles dall’agente di sua Maestà. Mi ha
communicato esso Ambasciatore che la Maestà sua haveva di nuovo
gettato il pensiero sopra di lui per andar in Alemagna
ma non sarebbe, che doppo la relatione, che ’l cavalier Wton 
--- page 177v---
 haverà mandata dello stato in che haverà trovato le cose
et l’affetto, che haverà fatta l’ambasciata di Francia:
aggiungendomi come prima io sarei andato mal volentieri
in Germania perché prevedevo, che ero per servir poco
più che per complimento senza haver qualche sussistenza
in mano per quei principi. Così hora, che sento, che si
tratta di mandar gente sarò meglio venduto, et in miglior
maniera si potrà avanzar, et avantaggiar li negotii
in quella parte.
Ho saputo che sua Eccellenza con replicate lettere ha in stato, et
solecitato il marchese di Anspach perché metti buon
ordine a tutte le cose, si guardi di lasciarsi egli, et gli
altri principi assordir l’orrecchi, et procuri di divertir
l’inganno, che da Austriaci et Spagnuoli li potesse venir.
Restano l’Eccellenza sua et questi signori in qualche sospension d’animo
di quello possi riuscire; et vano provedendo a tutto
quello possi servire a queste Provincie; et hieri tre
deputati dell’assemblea furono a communicar col signor
ambasciator Carleton gl’avvisi, che havevano dal loro
ambasciatore in Inghilterra et per saper qual fosse l’intentione
del Re per potersi anc’essi regolare; ma non so che
habbino tirato altro, se non che attende lettere dalla Maestà sua 
--- page 178r---
 può esser anco, che concertino qualche
cosa con esso signor Carleton a profitto delle affari di Ale-
magna. Procurerò di cavarne il certo se vi sarà
alcuna cosa in questo proposito.
Ha prevalso la gravezza del male nella persona del signor conte
Guglielmo di Nassau, ne li rimedii applicati all’accidente
hanno havuto tanta forza, che habbino potuto invigo-
rir la parte offesa; onde doppo quattordici giorni dell’
accidente di paralisia ha lasciato questo mondo con
dispiacere universale delle provincie tutte, et in particolare
di quelle di Frisia, et di Grunighen. Ma il signor principe Mauritio
è stato quello che n’ha havuto il sentimento maggiore.
Hieri fui per questa morte a complir coll’Eccellenza sua et col signor
principe Henrico. Et esso signor principe d’Oranges mostran-
do aggradir il complimento, come fece anco l’altro, mi disse
con parole di molto affetto. Io provo grave dolore
per questa perdita, la quale non poteva cader in tempo
più inoportuno massime nel fine delle tregue, et
per li rispetti del Paese; ma che bisognava accomodarsi
alla legge commune. In effetto, come colle precedenti
lettere mie accennai riverentemente il Paese fa perdita
grave.

--- page 178v---
Haverà la Serenità vostra qui aggiunta copia di una lettera
che pare scritta dal signor ambasciator Arsen da Heidelbergh
dicono intercetta in Francia per dove era diretta
et fatta capitar in mano del Re. Et qui n’è stata
sparsa la copia senza sapersi a chi ella e[r]a inviata.
Si tiene per fermo, ch’ella sia o inventata, o se pur
l’ha scritta, da spiriti francesi vi sia stato aggiunto
per mezo de Foletti, che habbino fatto sentir parole
non mai pensate da lui, né da chi egli introduce
a parlare, ch’è Eccellenza sua la quale quando
fui seco mi addimandò, se havevo veduta detta
lettera, et dicendo che sì, mi aggiunse, che la teneva
per finta, et che venisse di casa del buon amico di
esso Arsens, volse inferir monsignor di Maurier,
et che chiamava Iddio in testemonio et che
non le perdonasse, se mai haveva pensato a dir parola
simile a quella, ch’era introdotta nella lettera. Et io
affermai a sua Eccellenza che manco lo credevo, et che la
tenevo o per finta, o per alterata in molte parti.
Il padre di esso Arsen secretario dei signori Stati è scon-
tentissimo di questo accidente, et s’è lasciato publi-
camente, et liberamente intender che vuol pagare buona 
--- page 183r---
 di centinara di fiorini a chi li mostrerà la lettera
autentica: perché allhora saprà sendo simile alla copia quello, che doverà fare per corriger
una tanta temerità. Il signor ambasciator Arsen ha
profetato a sé stesso, che l’absenza sia per
nuocergli, et forse vostra Serenità haverà havuta la
medesima lettera per via di Francia, poiché qui si è
sparso, che ’l Re stesso, o li suoi ministri gliel’
habbino fatta capitare.
Con queste sarà anco copia d’una dichiaratione fatta
dai giudici nel caso di Bernvelt dichiarando ch’egli
et altri prigioni, et banditi habbino commesso crime
di lesa maestà. A questo sono venuti essi giudici
mentre li figlioli di lui si opponevano al fisco, asserendo
che per privilegio ai nobili di Holanda era concesso il
poter redimer il bene confinato con ottanta fiorini
mentre non fosse il condannato dichiarito in crime
di lesa maestà, et che questo non appareva nella
sentenza del padre: onde questa pretetione,
et solecitatione non ha servito ad essi per altro,
che per render più palese l’ignominia di esso Ber-
nvelt. Gratie etc.
Dall’Haya li 16 giugno 1620
di vostra Serenità
humilissimo, et devotissimo servitore
Christofforo Suriano

--- page 183v---
Al serenissimo principe di Venetia
2da n° 213 comincia 212
fin 214


--- page 179r---
In lettere dell’Haya n° 213
Monsieur. La lettera, che vi sete compiacciuto di scrivermi a’ 28
del mese passato non mi è stata resa, che ai 7 del presente in questo
luoco d’Heydelbergh, dove ella è venuta ad arrivarmi con
alcune altre, che mi sono venute dall’Haya, di dove havendovi
scritto a’ 22 d’aprile informandovi delli affari del nostro Stato
non mi resta al presente, che rendervi chiaro nel dubio in che
vi veggo nella detta lettera vostra toccante quello, che mi ha
indotto a caricarmi di questa legatione in Paese sì lontano,
et parimente in questo tempo, nel quale per l’affettione della
quale voi mi honorate. Voi dite, che la mia presenza, et li
miei consegli erano li più necessarii nel nostro Stato; aggiunte
le considerationi, che voi mi allegate dei mali effetti, che
l’absenza può produrre a quelli che voi ben dite non poter
esser sopra la commune, senza haver degli invidiosi, et
esporsi ai colpi dei loro malii ufficii. Certo io non potrei ommetter
senza ingratitudine di rendervi molto humili gratie di questo
pensiero sì particolare, che voi degnate haver della mia persona
et della mia fortuna, et vi confesso, che le medesime ragioni si
sono rappresentate a me quando questa carica mi è stata offerta
et così non ho io trascurata alcuna cosa per escusarmene
al contrario, ch’io l’habbi desiderata, o mendicata,
come vi è stato dato ad intender. Et s’io non havessi
havuto a combatter in questo che con persone minorum
gentium elle non haverebbono havuto assai di potere, o di
ragioni sufficienti per indurmi ad accettarla. Ma quando
il nostro Principe ancora m’ha fatto apparer di desiderarla
con passione per molte ragioni, che sarebbono di troppo 
--- page 179v---
 lunga deduttione; sono stato costretto a bever questo calice perché
stante che in tutte le cose fa egli apparere di amarmi et
credermi, come haverei potut’io contradirli principalmente per
tante pregnanti ragioni, che sopra ciò mi ha allegate sino a rico-
noscermi, che noi siamo ridotti a sì poche, o niune persone
capaci di tali cose, ch’io non havrei potuto senza mancar
al publico tentar d’esserne iscusato. Aggiungendo, che non
si trattava semplicemente d’andar a veder de Pantalonade
perché là non ci bisogna altro che confermar un trattato al quale
non bisogna né aggiunger né sminuire quello che poteva esser
fatto sul primo trattato ma ch’era questione di visitar molti
principi, et republiche tanto in Alemagna, che in Svizzeri, infor-
marli dello stato nostro presente, esser informato del loro
et essortarli alla guerra di Alemagna, dalla quale sola
noi speramo la nostra pace. Il che non è però opera
da persone che cominciano ad imparare, de’ quali
noi non potemo negare, che noi non ne habbiamo un
troppo gran numero in questo nuovo stabilimento doppo
la refformatione del nostro Stato. Aggiungete a tutto
questo, che per impegnarmi a questo viaggio mi sono
state levate doi gran difficoltà l’una ch’io ricevo un
trattamento non commune, ma tale qual si potrebbe fare
a qualunque altro di più eminente qualità nella nostra
Republica senza eccettuarne alcuno et inoltre che in questa
commissione non mi viene associata persona non ostante
che molti l’habbino presumto, et tale che meno lo poteva
haveva il più di buona opinione di sé stesso. Apresso 
--- page 180r---
 tutto questo giudicate com’io poteva disdirmene aggiunto
che per parlarvi liberamente secondo il mio solito (il che
nondimeno desidero, che sia detto a voi solo) io non lascio
persona dietro a me della quale io possi suspettare, che
mi possi esser fatti supplanti perché io conosco molto bene
quanto tutti vaglino. Siate donque in riposo da questa
parte, come io lo sono, et conservatemi l’honore della buona
gratia vostra, come io farò a voi il mio servitio nell’occasione
et la mia corrispondenza nel ritorno al Paese, che farò con
ogni diligenza a me possibile. Io sono sforzato di partire
per continuar il mio viaggio nel quale havendo a cambiar
sì spesso di luoco io non so se potrò sperar nuove
di voi; ma assicuratevi, che ne haverete delle mie
dal primo luoco ove io mi fermerò; et che sarò in tutta
mia vita.
Monsieur
Vostro ben humile, et più affettionato
servitore
F. d’Aaersens
D’Heidelbergh alli 8 maggio 1620 
--- page 180v---
 n° 1
Copia della letera del Arsen
nella 2da n° 213

--- page 181r---
In lettere dell’Haya, n° 213
Dichiaratione dei giudici nella causa di Bernvelt, et degl’altri
condennati; che sino incorsi nel crime di lesa maestà.
Alti e potenti signori
Giudici delegati, che già furono commessi dall’
alta potenza vostra alla cognitione, et giudicatura della
causa di Gio. Van Oldenbarnvelt, et delli altri prigionieri,
et altre persone condennate, chiamati qua nell’Haya per far
dichiaratione, se le giustitiate, prigioniere, et condannate persone
habbino commesso crime di lesa maestà o non. Doppo haver
reasumpto il passato, et fatta lettura del parere di quelli che
non hanno potuto o per affari necessarii, o per altre ragioni
pregnanti venir qui, dicono, che allhora che si arrestava
la sentenza il loro pensiero, et giudicio è stato, che ’l detto Gio.
Oldenbernevelt, et gl’altri prigionieri, et persone condennate
hanno commesso et fatto crime di lesa maestà
eccetto Daniel Tresel. Così fatto nell’Haya alli 6 di
giugno 1620. 
--- page 181v---
 

--- page 182r---


--- page 182v---
n° 2
Copia della dichiaratione contra
il Bernevelt
nella 2da n° 213
