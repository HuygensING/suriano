
--- page 380r---
Prima
n° 257 fin 258
Serenissimo Principe
mentre volevo mettermi a dar conto a vostra Serenità di quanto ella
intenderà nelle sussequenti mi sopravengono tre mani di sue
lettere de’ 28 del passato, et de’ primo, et 4 del presente. Delle
prime intorno gl’eccellentissimi generali spediti in terra ferma, et
dell’ultime toccanti il negotio dell’eccellentissimo signor ambasciator Lando con
quello di Spagna mi valerò conforme all’intentione di lei
per sostentar l’interesse, et riputatione publica quando il caso
lo porti; così mi serve anco d’informatione la lettera che
ricevei doppo l’ispeditione del mio ultimo dispaccio scritta a’ 17
del passato nella quale mi significa la licenza presa dall’
Ambasciator spagnuolo residente presso di lei di passar in Ispagna.
Intorno al desiderio, ch’ella mostra in quelle del primo di haver
levata di un terzo di 1500 fanti con un colonello, che li com-
mandi io non mancarò di tentarne l’effetto; ma dubito gran-
demente che incontrerò difficoltà insuperabili. La risolutione
dei signori Stati presa, et stabilita d’augumentar le compagnie
tanto di cavallaria, che d’infanteria è un rincontro assai
gagliardo; l’avicinarsi lo spirar delle tregue non è minore
l’haversi havuta nuova certa, che ’l re di Danimarca levi
quattordici milla fanti farà star in suspeso questi signori per
le città ansiatiche con le quali sono collegati, ancorché
si tenghi per fermo, che siano per adoperarsi contra l’arci-
vescovo di Brem, volendo quel Re poiché per via
degl’ufficii non ha potuto sostituir coadiutore il figliolo 
--- page 380v---
 farlo per via dell’armi. Si aggiunge inoltre il bisogno, che
si potrà havere di assister ai principi dell’Unione.
Dall’altra parte vostra Serenità dalle capitulationi del conte di
Levenstein potrà veder, che furono disdotto ducati per
testa li accordati con lui, in luoco
di 13 che veggo annotati nelle lettere di lei. Effettuò
ben la levata, ma con estremo dispendio suo, et più di
quello d’altri, poiché è restato in un debito grandissimo,
et gravissimo nella piazza d’Amsterdam a Delfsil a Embdem,
et altrove, et poi all’arrivo costì delle militie ne seguirono
le amutinationi, che la sola munificente mano publica
fu sufficiente a sedare che altro intraprendi carica
simile senza, che alli soldati corri l’ordinario stipendio
doppo la mostra data in questo Paese non so se du-
bitarne. Qui lo stipendio de’ colonelli è al di almeno quat-
trocento fiorini per mese, et 150 ducati moneta corrente non
rivengono che fiorini trecento dieci contati li fiorini a
tre lire moneta venetiana l’uno. Per la levata non
saprei per hora dirle certamente che quello che dano li signori
Stati agl’Inglesi, ch’è una rosa nobile per testa, che
riviene a nove et più di questi fiorini per soldato, né
hanno altro, che ’l poco passaggio del mare, che si fa in
24 hore. Et nuove fiorini in ragion di moneta
corrente venetiana sono lire vintisette. Io m’informerò 
--- page 381r---
 quanto si dà a Francesi, et ad altra Natione quanto ai
vasselli procurerò anco haver ogni più essata conoscenza
a fine di poter far tutto con quella circonspettione, et vantag-
gio, ch’ella desidera piaccia a Dio, che mi sia possibile su-
perar le difficoltà. Procurerò destramente praticar il
senso di qualcheduni di questi signori. Da questo capo della
stagione del verno vostra Serenità ha altre volte provata et con
militie, et con vasseli la difficoltà dell’uscita loro da questi
porti, onde sendo noi nella medesima stagione haverà tempo
di avvisarmi ciò, che stimerà proprio per sapermi gover-
nare, dicendo per quanto tempo vorrà assicurar il detto
reggimento di star in servitio perché non credo, che alcuno
vorrà muoversi senza haver un tempo stabilito
inoltre se sia ella risoluta, che non corri il stipendio
se non arrivata la gente a Venetia, et insomma quello
di più, che stimerà proprio. Il colonello Amstenraedt
non è qui, né so dove al presente si truovi, et per me
credo, che ’l suo animo, che comprendo nelle loro lettere
esser molto ben conosciuto dall’Eccellenze vostre non sia per incli-
nar a sottomettersi ad una tal condotta mentre con
altra assai più avantaggiosa è stato al servitio di
quella serenissima Republica; et sinceramente dubito se altri
vi si applicaranno. Intanto non so se vostra Serenità stimasse
prioprio far sottomano parlar a monsignor Milander, o 
--- page 381v---
 ad altro di quei capi holandesi, che sono in quel servitio
che forse potrebbe tirarne vantaggio. Io di qua non lascierò
di usar ogni diligenza.
Per il bisogno, che accenna vostra Serenità haver di capo principale, che comman-
dasse alle sue armi. Io in questi paesi, et in queste congionture
malamente mi posso prometter: tuttavia anderò pensando, et con
quel termine proposito a nome di lei col signor principe Mauritio.
Ma quello, ch’è necessario, ch’io sappi è, che volendo
la Serenità vostra come dice persona, che commandi alle sue armi
desidero saper chiaramente se haverebbe questa a commando
a tutte l’armi di lei tanto italiane, che straniere o in qual
maniera, perché più in un modo, che nell’altro bisognerà regolarsi
et così anco quanto all’auttorità secondo ’l soggetto. Inoltre qual
doverà esser il stipendio, et il tempo della condotta considero
riverente alla Serenità vostra che ’l signor principe Henrico nel trattar meco
di condursi col titolo di generale delle genti di qua da monti,
sempre ha parlato di non voler ubidir ad altri, che alli
eccellentissimi generali, o prov(edito)ri senatori di quella serenissima Republica, et di
haver il commando, et giustitia sopra le sue truppe cosa
accostumata, come già le avvisai con mie lettere nella continua-
tione del trattato col detto Principe. Se questo soggetto potesse
haversi, et che senz’altro capo superiore oltre gl’eccellentissimi sudetti
suoi rappresentanti fosse la intentione di lei che commandasse
all’ 
--- page 382r---
 armi di quella serenissima Republica cessarebbe ogni difficoltà.
So che al partir di qua quando andò esso Principe all’ar-
mata partì inclinatissimo, et desideroso di haver occasione di servir la Serenità vostra; tengo per certo, che sarà al ritorno
del medesimo buon animo, il solo, che lo può impedire è il
vicino spirar delle tregue. Subito che venga tenterò di
saper la sua intentione, caverò il suo senso, et vedrò di
ridur la cosa in stato, che col condescender vostra Serenità a
quello stimerà proprio per allettar questo Principe
et per farvi condescender il signor principe Mauritio, et li
Stati al concederlo se ne cavi il frutto, che si desidera
et io allhora anco non mancarò di avantaggiar in ogni
possibil maniera il servitio, et l’interesse di lei. Egli
com’ella sa è generale della cavallaria di questi Stati
ha servito già tanto tempo sotto il fratello in
questi paesi, ha acquistato nome anco in Alemagna,
gode qui preleminenza, in campagna commanda in
mancamento del fratello sendo la prima persona presso di lui
tutte considerationi da esser ponderate dalla somma, et
singolar prudenza della Serenità vostra. Io come dal canto mio non
mancarò di sottrar tutto ’l più, che si deve in questa mate-
ria; così ho stimato proprio di aggiunger riverentemente
questo tanto dirò così fuggendo mentre m’è scarso
il tempo per l’ispeditione, et da lei attenderò li suoi 
--- page 382v---
 prudentissimi avvertimenti et instruttioni tanto in questo, che
nel resto. Gratie etc.
Dall’Haya li 22 decembre 1620
di vostra Serenità
humilissimo et devotissimo servitore
Christofforo Suriano

--- page 383r---


--- page 383v---
Al serenissimo principe di Venetia
prima
n° 257 fin 258

