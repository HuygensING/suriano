
--- page 052r---


--- page 052v---


--- page 053r---


--- page 053v---


--- page 054r---
2da
n° 196 comincia 195
fin 197
Serenissimo Principe
credo, che alla fine di questa settimana il signor ambasciator Arsen si metterà
in camino per cotesta volta se n’è lasciato intender meco, et con
altri ancora, et non porterà innanti più che qualche giorno.
Fu a trovarmi in questa casa della Serenità vostra, et mi rinovò
li concetti dettimi quando fui seco, mostrando sempre più
desiderar, ch’io riconoscessi la sua devotione verso quel serenissimo
Dominio. Doi cose principali mi disse, che haverebbe havuto
in commissione l’una di presentarle l’approbatione dei signori
Stati dell’aleanza contrattata, et l’altra di veder et intender
quello, che la Serenità vostra stimasse bene, et a proposito di
aggiunger per beneficio, et servitio dell’uno, et l’altro stato.
Poi soggiunse, che non voleva tenermi alcuna cosa celata
et disse. Vediamo come Spagnoli vano praticando, et come
non aspirano ad altro che alla ruina, et depressione dei Stati
liberi. Gl’interessi di questa Republica caminano al presente
si può dir del tutto uniti con quelli di sua Serenità, onde
l’un l’altro dobbiamo pensare a quello, che concerne il ben commune, et la propria sicurtà. Ho in commissione di proporre, et consigliar con la
serenissima Republica nelle presenti turbolenze dell’Alemagna quello
che si possi far per bene commune sendo pronti li
serenissimi Stati a dichiarirsi anco più apertamente di quello
che hanno fatto sinhora per li principi dell’Unione,
et per il re di Boemia 
--- page 054v---
 quando da sua Serenità saranno
consigliati, continuando li Spagnuoli che sono nostri capitali
nemici, et per questo (che bisogna tenirlo per fermo)
non potremo aspettar, che ingiurie, et offese; et però era
necessario pensar bene a quello si doveva fare per
ripararsi. Infine tornando sopra alla lega disse
che poteva la Serenità vostra esser certa, che dal
canto di queste Provincie sarebbe stato osservato quanto
si era promesso: et havendo io corrisposto con la
medesima assicuranza per nome di vostra Serenità affermò,
che così era tenuto per fermo.

Ha mostrato desiderio grande di cavar da me in qual lingua
doveva parlare se in francese, in latino, o in italiano, mostrando meco di far gran difficoltà per parlar
la lingua italiana, come quella che professava non
saperla, che per intenderla, et che mal volentieri
ardirebbe di parlar innanti vostra Serenità, et le Signorie vostre eccellentissime italiano
per i difetti, et i mancamenti che era sicuro che vi haverebbe
fatto; et tanto più nella prima audienza, che al solito è
pubblica; concorrendo in tal occasione oltre molti in particolar
de’ ministri de’ Principi. Io gli ho detto, che non sarà legato
a parlar se non quella lingua, che vorrà, ma ch’era ben
vero, che l’italiano era usitato. Egli è in pena, ma credo 
--- page 055r---
 che si regolerà sul luoco. Nel corso del ragionamento uscì a
dirmi, che non dubitava d’esser ricevuto gratamente, et che
gli fosse usata ogni cortesia, et honore in conformità di
quanto ha usato la corona di Francia, et particolarmente il re
Henrico quarto con gl’ambasciatori di questa Republica. Scrissi
alla Serenità vostra dell’ordine, che haverebbe potuto dar al Luz
per trovarli alloggiamento, et altre cose necessarie, potrebbe forse
esser che mutasse pensiero, et lo dasse a qualche mercante
di che m’informerò, se ben credo, che vostra Serenità non vorrà prometter
che da altri, che da suoi ministri li sia preparata habitatione.
Mi par anco di sentire, che da vostra Serenità aspettano maggior dimostrationi
verso questo soggetto, che non fece il Vandermil, mentre quello
non venne, che per semplice complimento; et questo è per
portar un contratto d’aleanza, et per stringer maggiormente
l’affettione, et l’amicitia.
Condurrà seco vinticinque persone. Meno di vinti non poteva
sendogliene state accordate tante dalli signori Stati, per le
spese di bocca delle quali li sono assignati centovinticinque
fiorini per giorno, che sono poco meno di cinquanta
ducati. Li saranno pagate le spese de’ cavalli, de’ barche,
et altre cose occorrenti per il viaggio. Ha havuto un
donativo di tre milla fiorini per mettersi ad ordine.
Altro salario ordinario non è dicchiarito; come ritorni
haverà un donativo d’altri tre, o quattromilla fiorini. Nel seguito vi saranno tredici persone di
qualità, tra queste un suo unico figliolo. Passerà in 
--- page 055v---
 viaggio per il Basso Palatinato, visiterà alcuno de’ Principi dell’
Alemagna piglierà scorta de’ signori Stati fino ad Heidelbergh, o
Stucart, et col signor duca di Wirtimbergh consiglierà per dove
potrà meglio passare per condursi in Svizzeri, di là in Grisoni,
et descenderà a Bergamo et nel Stato di vostra Serenità. Fa conto
di metter sette, over otto settimane in camino. Ella haverà
tempo di dar quegl’ordini che più a lei par[e]ranno proprii
tanto a Zurich, che alla piazza, a Bergamo, et in altri luochi
dello Stato tanto per il libero passaggio di lui, et [d]elle sue
genti, quanto delle sue robbe: assicurandosi che per
gratia del signor Dio qui non si sente un minimo m[o]to di peste
né vi è alcuna cosa secreta, o di sospetto.
Prima che parti saprò meglio cavar et di questo et d’altro, che
appartenga a questa ambasciata, et porti; dovendomi trovar
più d’una volta seco, come sarà dimani, che verrà a
desinar in questa casa di vostra Serenità havendolo convitato col
figliolo et altri sette, over otto dei signori Stati Generali per l’
augurar del suo buon viaggio, questo è il titolo apparente,
ma in essentia per honore, et riputatione di vostra Serenità a che
miro, et mirerò sempre come mi si conviene; sendo certo
che ella come ha tante volte fatto volgerà l’occhio della
sua munificenza verso la mia ottima volontà, et proverà
fortuna.
Questi signori non vengono a dicchiaratione dell’ordinario, come colle lettere
ultime de’ 14 aggiunte qui in copia prima, et seconda
reverentemente le avvisai; ma lascieranno che l’Arsen 
--- page 056r---
 ne tiri il senso di là. Vorrei bene, che un pezzo fa si fossero
risoluti, perché haverei potuto promettermi del mio sollevo;
ma resto aggravato più che mai per la necessità, che ho
havuta di sloggiar della casa, ove habitavo, et riprenderne
un’altra con hevermi convenuto proveder di molte cose
necessarie, et sottopormi a spese dalle quali credevo già esser del
tutto libero. Anco questo deve esser messo in conside-
ratione dalla prudenza, pietà, et munificenza della Serenità vostra. Gratie etc.
Dall’Haya li 21 aprile 1620
di vostra Serenità
humilissimo, et devotissimo servitore
Christofforo Suriano

--- page 056v---


--- page 057r---


--- page 057v---
Al serenissimo principe di Venetia
2da
n° 196 comincia 195
fin 197

