
--- page 447r---
Prima
n° 269 fin 270
Serenissimo Principe
riferii alli signori Stati Generali gl’avvisi, che dalla Serenità vostra mi
furono mandati nelle sue lettere de’ 8 del passato intorno
l’affar de’ Grisoni; et principalmente mi difusi nel pregiudicio,
che Spagnuoli tentavano coi loro artificii di portar a quei
popoli colla disunione tra essi, et quello massime, che dalla
Lega Grisa era stato risoluto; come procurassero le discordie
nel Paese, et tutto quel più, che si contiene nelle sudette lettere
con quella forza de’ concetti, et d’affetto, che puoti conoscer
più propria all’espressione della mente di vostra Serenità et ad
imprimerla nei medesimi signori Stati. Con poche parole, ma piene,
et affettuose mi fu fatta risposta che conformò colla prece-
dente scritta nelle mie prime de hoggi otto n° 267 che
replicate unite col n° 268 vengono qui congionte. Et in
particolare espressero il dispiacer, che sentivano, che la Lega
Grisa fosse passata più avanti di quello li havevo signi-
ficato nell’altra audienza; che non si poteva aspettar
il rimedio a questo disordine, che dalla mano di Dio
et speravano appresso, che gl’ufficii di vostra Serenità alla corte di
Francia haverebbono servito per far conoscer al Re
l’interesse proprio, et commune in così gran materia; et che
quanto alli signori Stati se havessero conosciuto poter far
di vantaggio, oltre le commissioni già date ai loro ambasciatori
lo haverebbono fatto, ringratiandomi sopra tutto della 
--- page 447v---
 continua communicatione, che la Serenità vostra lor faceva fare delle cose
che accadevano tra quei popoli.
Quest’ufficio fu fatto da me passata settimana. Hieri
poi havendo veduta l’importanza degl’avvisi, che mi vengono
nelle sue lettere delli 12 genaro significai a questi signori quello,
che trovai a proposito stante la presente congiontura [d]e’ tempi
di esporli, colla rimonstranza di quanto era stato operato
da’ Spagnuoli in corte di Roma per tirar nel loro partito
la casa Orsina, et dal servitio di vostra Serenità il signor don Cosimo
considerandoli in efficace maniera a qual fine tendessero li
loro pensieri, come si prevalessero di tutte le cose per tirarne
il loro profitto, et esprimendo in particolare quello che si sentiva
haver essi fatto in Alemagna, et in Bohemia; che in
dodici anni di tregua da molte cose successe havevano potutto
comprender, che vantaggi, o che disavantaggi queste
Provincie havevano ritratti, con qual accortezza cami-
nassero, et come si poteva conoscer, che pareva che
in arbitrio d’essi Spagnuoli fosse la guerra, o la pro-
rogatione della tregua; cosa ne’ presenti tempi la più
essentiale; et a che queste Provincie dovevano più fissar
l’occhio per il proprio, et per l’interesse commune
replicando nel corso del ragionamento qualche concetto
toccante la Valtellina, et la Lega di Grisa, procurando 
--- page 448r---
 di far capir li miei concetti, in quanto la mia debolezza
seppe portarli, et la lingua esprimerli.
Del negotio di casa Orsina non hebbi gran difficoltà a far che
fosse capito, poiché portandolo l’opportunità sendomi
trovato col signor principe d’Oranges dall’Eccellenza sua mi fu detto
che monsignor di Langarach ne haveva scritto alli signori Stati
et il Presidente havendomi rese gratie della confi-
dente communicatione degl’avvisi mi disse, che li Spagnuoli
non cessano di usar le loro maniere di fare, onde era necessario
star ben avvisati per evitar gl’inganni loro, et fuggir quel
di male, che può succeder dalla loro maniera artificiosa
che a questo li signori Stati haverebbono havuto riguardo, et
spetialmente a tutto ciò, che havesse potuto valer a comune
servitio; usando altro concetto simile per servitio anco
de’ Grisoni. Aggiungendomi, che in sommo grado have-
vano le prudenti communicationi di quella serenissima
Republica, et li suoi prudenti avvertimenti, che con lei con-
correranno anco per quello che potranno al mantenimento
et conservatione dell’una, et dell’altra Republica.
Si vede chiaro, che ognuno di questi signori resta impresso del
mal termine de’ Spagnuoli, et non ha dubio, che per
il proprio interesse haveranno l’occhio di evitar quello,
che possi riuscir di qualche pregiudicio a queste

--- page 448v---
Provincie, et che anco si porteranno per servitio de’
proprii amiici, et collegati, et poiché mi aveggo di questo
tanto non mancarò ne’ particolari congressi, et nelle particolari
visite di andar con destra maniera gittando di quei concetti
che possono servire a tenir vivi questi pensieri tendenti
al ben commune, et alla commune libertà; et massime per
quello, che veggo espresso nel fine delle lettere di vostra Serenità
scritte all’eccellentissimi signori ambasciatori in Francia. Et se si compiacerà
di darmi altro più preciso ordine sarà da me puntualmente
essequito.
Sentì il signor Mauritio con dispiacere quello che gli riferii
del tratto, che Spagnuoli havevano fatto con quelli di casa Orsina,
et più gli dispiacque anco la violenza, che si tentava
far al signor don Cosimo; et disse. In fine Spagnuoli si
vogliono far patroni et dei stati, et degl’huomini, et
dobbiamo haver l’occhio molto ben fisso ai loro andamenti.
Hora par che sia il proprio tempo di ben intendersi per
non lasciar che passino avanti nei loro disegni; ma come
si possi fare qua sta la questione, mentre pur che
si siano guadagnati per varie stradde la Francia, et
l’Inghilterra. Et qui m’interpellò, che cosa pensa-
rebbe la serenissima Republica che si potesse fare nelle
presenti congiunture? Io a questa interrogatione 
--- page 449r---
 me la passai con parole generali, che per hora il vero termine
fosse di ben avvisare, et mirar gl’andamenti de’ Spagnuoli
per farli quell’ostacolo, che fosse necessario et opportuno.
Passò il signor Principe interrogato da me a dirmi, che dalla parte
dei serenissimi arciduchi tutte le cose parevano havessero apparenza
di guerra, et che un gentilhuomo arrivato hieri
di Brusselles haveva riportato, che ogni piazza di sue Altezze
si andava munendo, ogni ben che picciolo ridotto forti-
ficando, si parlava di far nuove levate, et nuovi augu-
menti di compagnie non altrimenti che si volessero entrar in
guerra; a che aggiunse et noi saremo pronti a
rispondergli quando vorranno la guerra.
Queste parole furono dette dall’Eccellenza sua con dimostratione
in faccia di haver desiderio, che la guerra si vedesse in
questi paesi. Tuttavia alcuni con chi ho parlato vogliono
sostener che quante parole dica l’Eccellenza sua in questo propo-
sito, nondimeno inclini più tosto alla tregua se sarà
proposta. Par a me anco d’haver compreso nel
corso del ragionamento che vi miri; ma con consideratione
degna della prudenza di questo Principe poiché
parlandosi della prorogatione di essa tregua, o della
rottura della guerra disse che faremo
se non havemo l’assistenza della Francia, et dell’Inghilterra 
--- page 449v---
 quelle doi corti sono si può dir affatto guadagnate
da’ Spagnuoli. Il re di Francia è giovane, et il favore
domina quello d’Inghilterra non si vuol muover, et
ama la pace. Dai ministri dell’una, et l’altra Maestà
non si cava altro che belle parole: onde non so vedere
disse l’Eccellenza sua quello si potiamo prometter, o dobbiamo
sperare. Come si sia l’opinione dell’universale è che
le doi ambasciate habbino a riportar il netto, et la certezza
di quello doverà esser o di rottura, o di prorogatione
la tregua. Al qual proposito discorrendone sua Eccellenza
disse gl’ambasciatori non hanno carico di far alcun moti[…]
questo è quello, che ho ritratto, et nella commune vi è
grandissima ambiguità, ma la più gran parte tiene
che per quest’anno certo non habbi a farsi alcuna mutatione
in questo Stato, et da qualcheduno viene formata una
congietura assai plausibile, che delusi Spagnuoli dall’
opinione che havevano di farsi patroni del passaggio
delle riviere della Mosa, et del Wal, et colla prigio-
nia dei contrahenti in pregiudicio di queste Provincie
frustrati nel loro presuposito tenteranno altro arti-
ficio, et altro inganno per fermar piedi tale in qualche
angolo di queste Provincie, che servì a dar loro
legge, et a rovinarle, et in questo mentre lascieranno 
--- page 450r---
 caminar inanti la tregua. Gratie etc.
Dall’Haya li 2 febraro 1621
di vostra Serenità
humilissimo, et devotissimo servitore
Christofforo Suriano

--- page 450v---
Al serenissimo principe di Venetia
prima
n° 269 fin 270

