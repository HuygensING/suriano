
--- page 160r---
2da
n° 211 comincia 210
Serenissimo Principe
aspetterò col prossimo ordinario d’intender la volontà della Serenità vostra
intorno alle artiglierie perse col nauffragio della nave Santa
Giustina, come anco per le pretensioni dei matelotti del vassello San
Marco, che riuscirebbe anco consequenza in qualche altro.
Intorno a che voglio sperare, che si anderanno disponendo
costoro a non pretender più di quello, che li è dovuto. Mi capita
anco qualche altra difficoltà, o instanza inviatami dalli signori
dell’amiralità di Amsterdam l’una per dar qualche aiuto alli
stroppiati in servitio di vostra Serenità, et l’altra per dar estraordinarii
ai capitani. Per li primi ho risposto a quei signori che si deve
osservarli la promessa nel termine appunto, ch’ella sta, et è
che se saranno stroppii, o resteranno stroppiati in guerra in
servitio di vostra Serenità. Con tutto ciò non li ho data libertà di dar
alcuna cosa; ma ricercati quei signori a mandarmi nota in
che maniera, dove, et come siano restati stroppiati, che
allhora vi haverò la consideratione, che si deve. Quanto
ai capitani assolutamente ho negato, che se li dii alcuna
cosa poiché da sé stessi potevano comprender, che la dimanda
era importuna mentre coll’augumento del salario, et delli doi piacchi nei
viveri havevano cesso a tutto quello che pretendevano, o
havessero potuto pretender in alcun tempo. Così ho scritto
liberamente. Può esser, che penseranno di haver qualche
donativo per li danni patiti al distretto essendosi rimessi
nella scrittura approbbata l’anno passato nell’eccellentissimo Senato
a’ 14 di marzo; ma io non darò alcuna cosa senza
previo ordine della Serenità vostra. Ho pregato quei signori a far 
--- page 160v---
 che quanto più presto siano liquidati i conti, et soliciterò questo
ad ogni mio possibile. Per vederli confrontarli, et accordarli
come si conviene sentirei gran consolatione haver appresso me
qualcheduno dei suoi ragionati perché con maggior sicurezza,
che ’l pubblico non ricevesse danno, o manco che fosse possibile
si ridurebbe questo calcolo al fine. Se questo si potrà fare
ella colla sua prudenza potrà considerarlo, non mi portando
l’oggetto ad altro, che al solo desiderio del servitio publico.
Ho veduta la ricondotta del colonello Huyn è degna della gran-
dezza dell’animo dell’Eccellenze vostre illustrissime, et propria della munificenza
di quella serenissima Republica; ma, mi duole ben in estremo, ch’io
habbi incontrato in soggetto, che apporti tanto disgusto.
Ho benissimo scoperto da uno de’ suoi parenti, che la maniera
sua di fare non piace, et sopramodo cara mi è stata la
instruttione, che mi dà perché me ne valerò quand’egli
se ne venga, o lo porti l’accidente, che parli.
Intorno al negotio delli 24 vasselli non ho che aggiungerle oltre lo
scritto la passata settimana nelle mie lettere n° 209 che sono
qui aggiunte replicate colle prime 208. Se non che quel monsignor
de Lormes era ritornato a Brusseles, et che stava il signor
Falghero di partenza con lui per venirsene a questa volta; et
esso Falghero aggiunge, che per assicurarsi haveva cavategli
di mano molte delle sue scritture.
Si va proseguendo nel fatto dei monetarii all’essame. Li consiglieri di
Cleves hanno mandato qui uno per parte sua a far iscusa
se conforme all’instanza dei signori Stati non potevano 
--- page 161r---
 mandarli prigione all’Haya il cavalier Stich per esser preso in
giurisdittione del serenissimo elettore di Brandemburgh, et per esser
consigliero di sua Altezza; che mandando il processo, o l’instruttioni
non mancaranno di far la debita giustitia ordinaria contra
genti notate di tal delitto. Al che si crede, che le loro Eccellenze accon-
sentiranno. Par che si vada moderando le colpe nella voce com-
mune, et alcuni vogliono che sia per coprir qualche huomo di
portata. Sin qui n’è stato in pena il borgomastro Pau
che si è difeso vivamente; et dicono che assolutamente egli non
habbi a far qui dentro; ma che sia stato il nome di Pau
preso in luoco di un altro, cognato dei Stich che si chiama
Pau. Se così è sta bene. Ma gl’arminiani, che lo odiano
sostentano il contrario.
A quelli, che ricercavano cavalli, et cavalle per carrozza per
servitio del signor duca di Feria da valersene alla sua carrozza
non hanno voluto conceder questi signori più che dodici cavalle
et doi cavalli castrati; et vi sono state anco delle
contese; ma sono state superate dal signor principe Mauritio. Gratie etc.
Dall’Haya li 9 giugno 1620
di vostra Serenità
humilissimo, et devotissimo servitore
Christofforo Suriano

--- page 161v---
Al serenissimo principe di Venetia
2da
n° 211 comincia
210

