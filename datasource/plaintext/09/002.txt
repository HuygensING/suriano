
--- page 007r---
n° 184 sola
Serenissimo Principe
non hanno li signori Stati Generali come la Serenità vostra haverà inteso
dalle precedenti lettere mie tralasciata cosa, che sia loro
parsa propria per servitio dei lor confederati in Alemagna;
et per la Bohemia in particolare, che siano concorsi con gran
desiderio di apportar il commodo, che si poteva aspettare, et
desiderare da questa parte; havendo la mira sì al sodisfar
all’instanze, et alli oblighi di alianza particolarmente
colli principi dell’Unione; ma anco per fomentar altrove
quel fuoco, che covando nel seno de’ Spagnuoli potevano
temer che si spargesse in queste Provincie. Finalmente
hanno anco permesso a quel duca di Wimaer, o di Sasso-
nia, del quale le scrissi riverentemente la passata settimana,
di far levata ai confini di doi reggimenti d’infanteria,
et qualche numero di cavallaria, et più che possi tirar
dalle compagnie alemane, et fiaminghe un soldato
per una; et permessi doi, o tre officiali nei medesimi
reggimenti. Dimandava quattro huomini per compa-
gnia; ma in fine ha convenuto accommodarsi
per le difficoltà, et dispute grandi, che sono state.
Anco il conte di Stiron farà la sua levata di 150 cavalli
in quello della Marca sul ducato di Cleves.
Subito permesse le dette licenze li signori Stati, et il signor principe

--- page 007v---
Mauritio consultando sopra la sicurtà, et interessi del Paese, et havendo
havuti avvisi di Brabant, ch’era uscito editto rigoroso, che a
niun soldato fosse permesso sortir fuori del Paese, anco sue Eccellenze hanno
risoluto, che da hora et per tutta la prossima estate, et fino
al verno non si habbi a conceder licenza a qual si sia officiale
o soldato tanto da piedi, che da cavallo sotto qual si sia pre-
testo, o necessità. Onde hanno chiusa la stradda ad altri,
che corressero qui per far altre levate: perché se bene
era prohibito anco con le dette concessioni il far levata in
questo Paese: in ogni modo li soldati erano sviati dai capitani
che venivano per farla; onde al presente chi penserà a
voler pigliar partito bisognerà, che pensi prima come
guardar la vita, che resta sottoposta alla pena sendo
trovato; et si daranno buoni ordini a tal effetto, che
non escano, o fuggano alcuni soldati da questi reg-
gimenti. Ma per quanto ho potuto intender pochi
si troveranno, che habbino volontà d’intraprender il
pericolo, et il viaggio, perché non dandosi maggior
paga in Bohemia per quello intendono di quella è
qui non vorranno mutar piazza per restar in una medesima
fortuna; onde si crede, che li sudetti doi signori incontre-
ranno delle difficoltà per far cosa di buono.

--- page 008r---
Oltre il detto avviso di prohibitione in Brabant si è anco
havuto, che si parlava di far sino a diecimilla fanti, et
doi milla cavalli, che però non dovevano uscir da quei stati;
et d’avantaggio, che alle guarnigioni ai confini del fiume
Lippa s’era dato ordine, che stassero quei soldati tutti
ad ordine colle loro armi ad ogni avviso, che havessero
per marchiare, et che ’l conte Henrico di Bergh luogotenente della
cavallaria haverebbe il carico dell’essecutione.
Il fine di tal voci di levate non vi essendo denari, et dell’ordine
della prontezza di quell’armi non si sa se sia artificio
per tener in brida questi signori, et perché non permettino
tante levate, et cessino dalla tanta assistenza, et
fomento a’ principi dell’Unione, et a Bohemi, o perché
habbino qualche disegno di attaccar in qualche parte.
Alcuni fanno facile a’ Spagnuoli l’impresa di Giuliers;
altri non fondati non sopra il sito; ma sopra le forze
che vi sono all’intorno; ma per non esser soprapresi hanno
di qua dati buoni ordini perché la soldatesca, che sta
alloggiata in quei contorni si muovi, et entri nella
piazza, et soccorri al bisogno, che vi fosse.
Tutta la speranza, che hanno di qua è che non vi siano
come ho detto dinari della parte de’ Spagnuoli, et 
--- page 008v---
 che le voci, et le bravate siano per far paura: tuttavia
staranno sull’avviso per non esser ingannati.
Stanno in espettatione con curiosità della risolutione d’Inghilterra,
et se quanto hanno operato, et massime all’instanza del
Bovincauser haverà potuto servir di eccitamento
a quel Re. Intanto qui qualche inglesi (non si sente
però dalla bocca dell’Ambasciatore) portano per discorso che ’l
Re non si risolve così prontamente, come si vorrebbe per
tre cause. Una perché non pari che facci le cose sue leg-
gieramente; l’altra per non fomentar colla sua pronta
risolutione il sonno alli Alemani, che fidati di sua Maestà
continuassero a dormire, et per terzo, che vuol osservar
gl’andamenti della Francia, pensando che movendosi esso
re d’Inghilterra potrebbe apportar pregiudicio al genero,
et a’ Bohemi, potendo esser, che Francesi pigliassero
qualche pretesto, et se ne valessero a disavantag-
gio dell’uno, et degl’altri, et delli stessi principi dell’
Unione. Così li zelanti della riputatione del suo Re
portano questi concetti fino che quella Maestà risolvi.
Ma vostra Serenità dal luoco proprio ne deve haver le più
vere, et più sincere cause.
Sta hora ridotta la Congregatione di Holanda, che 
--- page 009r---
 attende con diligenti consultationi a radrizzar lo stato di
questa Provincia, et al suo stabilimento.
Li signori Arsen, et Marchet che con altri sono andati girando per
la medesima Provincia inquirendo sopra le attioni, et
comportamenti de officiali, et altri de’ magistrati,
tornati qui hanno fatte le loro relationi, che
doveranno esser essaminate dalla stessa congrega-
tione per venir alla depositione di quei tali, che
stimeranno perturbatori della publica quiete, o che
male habbino amministrate le loro cariche: non
havendo li detti deputati voluto haver tal auttorità
per fuggir l’odio, et l’invidia, stimando meglio che ’l
giudicio debba provenir da tutto ’l congresso della
Provincia in generale.
Sono sulla speditione di quest’ordinario senza haver ancor
ricevuto il mio dispaccio di costì, che doveva esser fin
venerdì o sabbato passato, et sto in dubio per qualche
voce, ch’è corsa, che ’l messaggiero d’Anversa tra Zeven-
bergh, et Dort habi in quel canale patito naufragio
col disfar dei giacci. Mi spiacerebbe per la persona,
et insieme per le lettere, che poteva havere di vostra Serenità
de’ 21 del passato in risposta delle miei dei 4 pur 
--- page 009v---
 del passato per haver haver* li commandamenti di lei sopra
esse, et sopra altre mie precedenti; et particolarmente intorno
al negotio dell’aleanza doppo levata la parola de’
nemici; sendo anco qui da questi signori aspettata con
desiderio la risposta per devenir alla nominatione,
et ispeditione della persona per l’ambasciata straordinaria.
Qui aggiunte saranno le replicate delle mie lettere d’hoggi
otto n° 183. Gratie etc.
Dall’Haya li 10 marzo 1620
di vostra Serenità
humilissimo et devotissimo servitore
Christofforo Suriano

--- page 010r---


--- page 010v---
Al serenissimo principe di Venetia
n° 184 sola

