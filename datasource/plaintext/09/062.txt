
--- page 316r---
2da
n° 244 comincia 243
Serenissimo Principe
nelle lettere dirette all’eccellentissimo signor ambasciator Trivisano, oltre il seguito in
Grisoni, veggo anco quanto gli accenna toccante la nave
abbruggiata; et io poiché altro non aggiunge all’Eccellenza sua di quello
che la pregai nel fine delle mie lettere de’ 18 del passato
non mancarò di riverentemente informarla di quanto ho scritto,
et la Serenità vostra m’ha avvisato in questo proposito.
Per l’altro particolare spettante l’accidente successo alle navi inglesi
nell’Indie mi sono tacciuto; lasciando che dall’eccellentissimo signor Tri-
visano colla sua prudenza siano portati gl’ufficii di
quella maniera, che sarà stimata dall’Eccellenza sua et più propria
et più opportuna.
Se bene questi signori hanno pensiero d’andarla trattenendo
di città in città per honorarla, et accarezzarla quanto più
si possa: in ogni modo mi persuado, ch’egli sia per trovarsi
nell’Haya verso la fine della ventura settimana
et io scrivo hoggi le presenti per dovermi metter in camino
col clarissimo signor Gio. Mocenigo, et andar a servir l’Eccellenza sua com’è
di mio debito, fin dove potrò più lontano incontrarla.
Di avvisi qui s’è inteso, che ’l marchese Spinola habbi havuto
pensiero di passar a forza, et contro la volontà dei
principi dell’Unione, che si sia messo in battaglia poco
discosto di Opponheim, onde accortosone li principi
anc’essi habbino fatto lo stesso; che questi habbino ripresa
certa terra di ragione del fratello del re di Bohemia;
et un altro avviso corre, che ’l principe di Pinore
con cinquecento cavalli, essendo passato innanti per far
prova di aprirsi camino sia stato reietato con morte 
--- page 316v---
 di molti, et disfatta del resto, et prigionia del medesimo Principe.
Che ’l marchese Spinola habbi rotto il ponte, che
haveva fatto sul Rheno, et havendo lasciate ancor le
genti poste nelli doi forti fabricati su le rive del Meno
et del Rheno si sia retirato più in dentro chi dice che
tornerà in dietro per passar per la Lorena o sia per il Lucem-
burgh in Alemagna; chi dice ancora, che si retirerà
o Andernach, o Bacrach, et chi aggiunge, che tornerà
in Brabant, voce che viene da quella parte. Tutto ciò
viene scritto alli signori Stati, et lettere particolari anco
parlano delle medesime cose; onde non si sa quello si debbi
creder l’Eccellenze vostre haveranno forse ricevuti in questo
proposito più freschi, et più certi avvisi. Gratie etc.
Dall’Haya li 19 settembre 1620
di vostra Serenità
humilissimo, et devotissimo servitore
Christofforo Suriano

--- page 317r---


--- page 317v---
Al serenissimo principe di Venetia
2da
n° 244 comincia 243

