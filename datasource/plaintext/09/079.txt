
--- page 396r---
Prima
259 fin 260
Serenissimo Principe
in conformità di quanto le porteranno le mie prime lettere
d’hoggi otto n° 257 che con le seconde 258 invio qui
aggiunte replicate arrivato domenica sera in questa
Haya il signor principe Henrico il giorno seguente et fu
hier mattina. Fui a visitarlo, et tra i reciprochi com-
plimenti feci cader proposito della stima nella quale
era tenuta la persona di lui presso la Serenità vostra. Trovai
esso Principe nel corrispondermi simile di concetti a
quelli con che mi lasciò al partir suo di quà, assicuran-
domi, che si stimarebbe molto felice haver occasione
di poter servire quella serenissima Republica; ma mi soggiunse,
che ben vedeva che per tre, o quattro mesi ancora non
si poteva trattar di devenir ad alcuna risolutione
poiché fra questo tempo, ch’è lo spirar delle tregue
si haverebbe veduto ciò che si havesse convenuto
fare da questa parte o sia per la guerra, o per la
continuatione della tregua. Et replicò che come haveva
grandissimo obligo a quella serenissima Republica, che tenisse
memoria di lui; così non haverebbe mancato in tutte
le occasioni di dimostrarsele buon servitore, né passò
a maggior dichiaratione della sua intentione.

--- page 396v---
Col signor principe Mauritio fui il doppo desinare non havendo
potuto prima per le feste del Natale; ma più per esser
stata impedita sua Eccellenza da una flussione cadutagli in
gamba da che si trova al presente meglio. Rallegran-
domi di trovarla in buona dispositione complii anco per il
buon ritorno del fratello, pigliando opportuna materia
di tirar anco il senso di lei, che fu conforme a quello
che dal medesimo signor principe Henrico m’era stato espresso
portandomi innanti anco l’Eccellenza sua la vicinanza dello
spirar delle tregue, ch’è quello appunto che sempre
mi sono presuposto potermisi ne’ tempi presenti far innanti
per obstacolo alla intentione della Serenità vostra. M’avidi
però che l’uno, et l’altro di questi principi hebbero
gusto di questa nuova overtura, et sua Eccellenza in particolare
ne ringratiò affettuosamente la Serenità vostra. Non vi è altro
rimedio, che l’aspettare, et a tempo proprio ella darà
poi quegl’ordini, che stimerà proprii per il suo servitio.
Con occasione della medesima visita apersi al signor principe d’Oranges
la confidenza della Serenità vostra in lui per haver lume di qualche
soggetto principale per il commando delle sue armi,
rese gratie di questo nuovo testimonio 
--- page 397r---
 di honore, poi disse, che per allhora certo non sapeva
darmi intiera sodisfattione mentre anco la scarsezza
de’ soggetti di commando è assai grande, che dalla
parte dei signori Stati non vi erano per soggetti principali,
che ’l fratello principe Henrico, et il conte Ernesto
Casimiro; ma che ambidoi erano in carica, et
difficilmente nelle presenti congionture si poteva pensar
che si muovessero di quà, discorse di monsignor di
Marchet luogotenente general della cavallaria, del general
dell’artiglieria; ma non vidi, che si fermasse molto.
Et dalla parte dei serenissimi arciduchi non seppe trovar che ’l
conte di Bucquoi, ch’è al servitio dell’Imperatore,
et il conte Henrico Vandembergh sendo il resto
de’ cavalieri principali quasi tutti spagnuoli; et delli
doi sopradetti non vedeva che se ne potesse la
serenissima Republica prometter mentre hanno governi
nel Paese, sono nativi in esso, et quanto tengono
al mondo lo possedono quasi tutto nel dominio
dei serenissimi arciduchi. Altrove non sapeva nominarmi alcuno; pregai sua Eccellenza a pensar ancora, come
mi promise di fare, et soggiunse in Alemagna quelli 
--- page 397v---
 che vi sono si trovano legati, et obligati assai. A dir la vertià sino
a qui da questa parte non saprei nominar altri soggetti
che quelli espressi di sopra; né in alcun caso oltre il
principe Henrico veggo che si potesse sperar della persona
del conte Ernesto Casimiro di Nassau hora massime ch’è
governator di Frisia, et che ha altri interessi in queste Provincie.
Io non mancarò di procurar, et indagar quel maggior
lume che mi sarà possibile, et duolmi dell’incontro,
che ho in questa occasione del gravissimo male di febre
dal quale da molte settimane in qua è oppresso, et
tenuto languente nel letto m(onsignor) Gio. Battista Pasini,
che con sforzo però ultimamente mi scrisse quattro righe
dandomi conto della sua malatia. Sarò altra volta
col signor principe d’Oranges, et da altra parte ancora
tenterò penetrar ciò che potrò mai per il servitio, et
sodisfattione al desiderio della Serenità vostra; ma sarà
anco necessario, che io habbi quelle risposte, et instruttioni
che la passata settimana riverentemente le ricercai.
Per la levata delli 1500 fanti risolvei abboccarmi con
un cugino del colonello Amstenraedt, et poi con
il cognato, procurando cavar da essi qual potesse 
--- page 398r---
 esser l’intentione di lui, mi risposero uniformemente che
non dubitavano, ch’egli haverebbe incontrato volontieri
il servir la Serenità vostra purché l’havesse potuto fare in
queste congionture, et ch’io havessi potuto accordar
seco delle conditioni. Il cognato in particolare s’è preso
l’assunto di scrivergli sendo egli al presente a
Grunighen, et credeva forse esso medesimo far il viaggio
a quella volta, et l’haverebbe fatto venir a me.
Se posso incontrar, che questo vadi con le persuasioni che
gli farò, et con quelle che già ho aperte a questi
suoi parenti per esser ambidoi dell’assemblea dei Stati
Generali potrei anco promettermi la riuscita conforme
al desiderio. In passando diedi moto a sua Eccellenza
a buon proposito del bisogno che possi haver la Serenità vostra
di genti, et ella mi rispose, che in questo augumento
che si farà nel Paese bisognerà uscir in Alemagna,
et altrove, perché non sarebbe così facile haver genti
dentro le provincie, che però devono preservarsi
a maggior bisogno. M’auguro bene che l’Eccellenza sua in
questi tempi si renderebbe difficile a lasciar partir
alcuno officiale per il bisogno, che ne potrebbono 
--- page 398v---
 haver li signori Stati se la guerra si rompesse; di che però
l’incertezza è grandissima né vi è chi ne sappi dir un
vero, et fondato discorso.
Con le precedenti lettere mie toccanti questa levata apersi
riverentemente quel tanto che desideravo di saper per
mia maggior instruttione, et per sapermi governar secondo
il senso, et il gusto di lei. A che aggiungo che come
è necessario ch’io sappi tutto ciò, che allhora humilmente
le rappresentai, così desidero sapere come
intendi la Serenità vostra, che habbino a servir li cinquanta
ducati, che assegna per officiali maggiori se per tutti
insieme cinquanta ducati il mese, o pur questa summa
di cinquanta ducati sia che ogni officiale maggiore
habbi ad haver cinquanta ducati per mese questo
è punto assai essentiale, che ancorché le lettere lo
possino esprimer assai chiaro, non è però tanto che
servi per imprimersi nella mia debole capacità. L’
espressione del tempo della condotta è necessaria
a sapersi, et necessariissima la dichiaratione dello
stipendio se habbi ad entrarvi il soldato allhora,
che la mostra sarà data, che altrimenti credo, et 
--- page 399r---
 tengo per fermo, che non troverò soldato, che si vogli
imbarcare gl’essempii del signor conte di Levenstein, et
quello del Wassonoven sono recenti nella memoria
degl’huomini, et la Serenità vostra sa quanto affaticò per
contentar quei reggimenti, che non potendo servirsi
del rigore bisognò che prevalesse coll’esborso di
grossa summa di denaro.
Per correttione di quanto le scrissi la passata settimana
toccante li stipendii de’ colonelli informatomi ho trovato
esservene qualche tra o quattro che hanno
trecento fiorini per mese di trattamento altri quattro-
cento, il signor Horatio Ver arriva fino a settecento
ma egli è inglese, anco il Sicil ha seicento; perché li fo-
rastieri sono trattati a miglior conditione.
Per le levate trovo che Inglesi, et Scocesi hanno havuti
nove fiorini, et alcune volte otto per testa li Francesi
sei fiorini, per Valoni, et Alemani cinque fiorini, et
per quelli del Paese cioè quando le levate si fanno
nel continente delle sette Provincie tre fiorini.
Parmi che con genti, che se levano per condursi lontane
si habbi a dar summa maggiore, com’è stato osservato 
--- page 399v---
 in altre levate per vostra Serenità io però mi tenirò assolutamente
agl’ordini di lei, né passerò oltre di essi, anzi potendo
restringerò nel meno, per aspettar poi nelle difficoltà
altri commandamenti della Serenità vostra.
Per li vasselli aspetto qui il capitano Storm havendo presentito
che doveva capitar all’Haya, disegnando valermi
di lui per avantaggiar il servitio della Serenità vostra sperando
che per l’affetto che mostra al publico s’impiegarà
con ogni circonspettione. Di quanto anderò operando
non mancarò di tenerne riverentemente avvisata la Serenità vostra
in questo mentre mi potranno arrivar altri ordini
di lei per mio governo, et sicurezza di operar a sua
compita sodisfattione.
Quel visconte di Lormes, che s’era incaminato per costì m’
avvisa con lettere di Sedam esser quivi stato fatto
far prigioniero dal signor duca di Buglione, non scrive la
causa, ma mi prega di assistergli per la sua liberatione
et da’ suoi sono pregato d’assistenza di denaro per
continuar il viaggio sendo liberato. Io non so quello
che mi debbi fare penserò, et risolverò a quel
meglio, che mi sarà inspirato da Dio. Gratie etc.
Dall’Haya li 29 decembre 1620
di vostra Serenità
humilissimo et devotissimo servitore
Christofforo Suriano

--- page 400r---


--- page 400v---
Al serenissimo principe di Venetia
prima
n° 259 fin 260

