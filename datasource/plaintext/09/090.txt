
--- page 455r---
n° 271 sola
Serenissimo Principe
da otto giorni in qua ha ricominciato il gelo, et s’è accresciuto
in maniera, che tutte queste riviere restano serrate
et i camini malagevoli ad esser transitati; per questo
resto la presente settimana senza lettere della Serenità vostra
aspettate da me con desiderio per sapermi regolar con
gl’ordini, et commandamenti di lei.
Questo fa anco, che pochi avvisi capitano da altre parte, solo
viene confermato pur troppo esser vero, che ’l serenissimo
Palatino si sia retirato nelle terre dell’elettore di
Brandemburgh; anzi, che sia stato a Castrin presso
la moglie, che s’è sgravata d’un figliol maschio.
Et continua la voce, che l’Imperatore ascolti li trattati
d’accordo della Moravia, et della Silesia; onde questi
signori restano con poca per non dir niuna speranza,
che ’l detto Principe habbi più a rimettersi nello stato
di Bohemia, et delle altre provincie incorporate; onde
anco per il Palatinato habbi ad esser in necessità di trattar
d’accordo.
Non per questo s’è pretermesso da’ signori Stati di contribuir l’
assistenza di cinquanta milla fiorini per il presente ancora,
et per il venturo mese di marzo; così anco alli principi
dell’Unione.
Il giorno prefisso per la partenza de’ deputati verso li detti principi
non è ancor stabilito. Et già che sono passati tanto innanti
vi è opinione che si habbi ad aspettar qualche avviso 
--- page 455v---
 di Francia, et d’Inghilterra in particolare col mezo dei loro ambasciatori
già arrivati come si crede a quelle corti. Di quelli d’Inghilterra
non ne hanno dubio alcuno perché l’avviso è che venerdì
otto entrassero nella fiumara del Tamigi; come è stato
riportato dai deputati, che sono stati in Fiandra
con quelli dei serenissimi arciduchi.
Nel negotio per il quale furono mandati delli arresti non
hanno terminata alcuna cosa poiché quelli di sue Altezze
non havevano nelle loro instruttioni maggior auttorità,
che di sentire, et questi di qua di concluder nel fatto
che ha dato la prima causa dell’arresto, che doveva
esser giudicato se legitimamente era stato terminato
a Malines contra il suddito di questi signori
in virtù delle tregue. Altro non s’è fatto, che metter
per scritto d’una parte, et d’altra, segnato di mano di essi
commissarii. Et si crede che ’l negotio resterà così; et può
esser che li signori Stati non piglieranno altra conoscenza
ne daranno altro arresto per non metter in nuovo disturbo
per un solo molti particolari interessati in beni, che sono
in Brabant, et altre piazze de’ serenissimi arciduchi.
Li deputati da parte, et d’altra non si sono veduti, che nella
casa della communità a Waterulit, che vuol dir in luoco
publico, et nelle proprie case non si sono veduti
che doi volte convitando li un gl’altri; né per quanto
ho potuto fermamente cavar da uno de’ deputati si è 
--- page 456r---
 da quelli delli arcidcuchi promessa parola toccante la tregua.
Quattro reggimenti si publica in Brusseles, che si doveranno
fare di tre milla fanti l’uno, et doi milla cavalli, che
diversamente si parla della guerra, et della tregua; et alcuni
dipendenti dalla corona di Spagna si fanno gagliardi
et dicono che haveranno ben tempo di castigar queste
Provincie; et corrono anco colla lingua fino a toccar
[…] stato della Serenità vostra mostrando di esser tutti pieni
[…] venero contra di lei.
Par bene che tuttavia vi sia apparenza, che Spagnuoli non siano per
parlar della tregua, et massime ne’ presenti tempi, che
sono tutti fastosi, et tutti gloriosi per li successi di Alemagna
nondimeno viene riferto da persona, che ha havuta
occasione di conferir con essi per qualche affar particolare
che facendo tregua la vorranno far col lor vantaggio
poiché la passata è stata con vantaggio di queste
Provincie; et è che la tregua, et le hostilità doverà
esser, et doveranno cessar anche di là la linea; et
che non possino gli Holandesi traficar nell’Indie Occi-
dentali. Punti assai difficili, et considerabili; per il
primo poiché al presente sono congionti gl’Inglesi con
questa Natione, si doverà conoscer a che inclini l’animo
del re della Gran Bertagna; quanto all’altro quelli
che già traficano nell’Indie Occidentali per conivenza de’ signori
Stati, et la tirano li loro effetti haveranno a discorrervi 
--- page 456v---
 sopra, a questo vi si aggiunge il trattato già passato
molto innanti del formar la nuova compagnia per quelle
Indie. Questi concetti corrono: tuttavia par che Spagnuoli
tacciano, et aspettino il tempo mentre dall’altro canto
hanno l’occhio, et pensano ad assicurar le cose dell’Imperio
nella casa d’Austria.
Anco li signori Stati si tengono quieti, et credendo, che fatto
più forte lo Spagnuolo possi rivoltar l’armi di sopra queste
Provincie, sono in continue consulte, et il principe d’Oranges oltre l’ordinario entra ogni giorno nel Consi-
glio di Stato per proveder a tutto quello, che è stimato
necessario per la sicurezza, et per servitio di questi paesi.
Alcuni de’ capitani, c’hebbero le commissioni d’augumentar le
loro compagnie hanno essequito l’ordine; ma non sendogli
data mostra si trovano impacciati per la spesa; altri
però fatti accorti dall’essempio si vano trattenendo
promettendosi di poter senza loro discapito far quanto
è loro stato imposto.
Li prigionieiri si vanno essaminando, ma tutto passa con straordinaria
secretezza, solo s’è potuto sapere, che doi di essi sono
in poca colpa, et che la sedutione è tutta dalla parte
di quello di Utrecht, che fu il primo, che fu carcerato.
Il signor ambasciator d’Inghilterra m’ha ultimamente communicato quello che
dall’eccellentissimo signor ambasciator Lando le sarà stato scritto della publica
dichiaratione fattagli dal Re, che si dichiarerà contra quelli 
--- page 457r---
 che vorranno offender quella serenissima Republica, et che voleva
anco dirlo apertamente all’ambasciator di Spagna, mostrandomi
le lettere del secretario di Stato, dal quale li era scritto questo
particolare; et io lo ringratiai come dovevo della communi-
catione.
Aggiunge nelle stesse lettere un particolare, et è, che l’universale era
disgustasissimo dell’ambasciator di Spagna, già cognitor de’ suoi
inganni, et de’ suoi artificii, et che anco la Maestà sua
non era troppo contenta di lui. Mi dichiari il concetto
scritto nella lingua inglese; ma la espressione si mostrava
tale, che ben si poteva comprender esser quel secretario (credo)
Nanton alieno dagl’humori spagnuoli.
È stato detto questa mattina, che in Zelanda sia arrivato un
ambasciator d’Inghilterra, s’è vero può esser che sia il fratello
del signor marchese di Buchingam, che passa a Custrin alla
regina di Bohemia possibile che passaerà di qua,
et io non mancarò di riverirlo, come è di mio debito.
Partì il colonello Amstenraedt, del quale non so se debbi lodarmi
poiché con alcuni s’è lasciato uscir mentitamente ch’io
gl’habbi offerte quaranta lire per mese per ogni soldato
ma da quelli che già conoscono la maniera riservata,
et precisa, con che camino all’essecutione de’ comman-
damenti della Serenità vostra hanno formato immediate giudicio, che
non habbi detta la verità, ma che habbi egli voluto
dir questo per riputatione, et per vantaggio, ch’è con 
--- page 457v---
 disavantaggio dell’interesse publico.
Così scorrendo nella lettura di alcune lettere toccanti la
levata dal conte di Levenstein trovò, ch’egli dava vintidoi
fiorini per testa per il trasporto, et sette piacchi per
giorno per il vito de’ soldati ordinarii, et per quelli della
camera di poppe dieci. Mandai la nota a vostra Serenità in mie
lettere de’ 15 agosto 1617 se si compiacerà potrà vederle. Hora
par che costerebbe la condotta fino a 30 fiorini per testa.
Qui è stato publicato, che monsignor di Dighieres habbi a condur
a vostra Serenità otto milla fanti, onde s’è formato giudicio, che
più non habbi a levar genti da questa parte, o se sia per
commandar levata, che non possi più tardare avanzandosi
la stagione.
Colle mie lettere de’ 2 del presente che mando qui aggiunte replicate
n° 269 fin 270 scrissi nelle seconde, che quelli di Northolandia
erano partiti per il loro Collegio. Sono hieri a notte ritornati
et si attenderà hora all’ispeditione loro, et degl’altri per
sortir di questo affar de’ conti nella miglior maniera che
sarà possibile, et che vagli a commune sodisfattione; né
mancaremo il signor Dardani, et io di procurar ogni maggior
vantaggio di vostra Serenità non havendo cosa che più ci premi, né
che ci sia più a cuore, che ’l suo interesse. Gratie etc.
Dall’Haya li 9 febraro 1621
di vostra Serenità
humilissimo, et devotissimo servitore
Christofforo Suriano

--- page 458r---


--- page 458v---
Al serenissimo principe di Venetia
n° 271 sola

