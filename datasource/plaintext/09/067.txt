
--- page 334r---
Prima
n° 248 fin 249
Serenissimo Principe
non so se coll’ordinario d’Italia partito a’ 30 del passato
per queste parti, ch’è stato svaleggiato tra Augusta,
et Trento vi fossero lettere della Serenità vostra per me, poiché
m’è capitato senza l’ordinaria sopracoperta, scrivendomi
il mastro delle poste d’Anversa, che così gl’era pervenuto.
Me ne dolerebbe per qualche commissioni, o instruttioni
massime nelle presenti congionture, che da lei mi venis-
sero. Non havendo altri avvisi mi vado valendo
a pro, et vantaggio delle cose pubbliche, et princi-
palmente per li affari della Valtelina di quelli
che ricevo dalle corti. Ognuno veramente ha senso
del piedi, che Spagnuoli hanno posto in quella
Vale; ma questi signori confessano di esser tanto
imbarazzati, che non sano qual risolutione
possino prender in questo proposito. Io nondimeno
non tralascierò l’occasione, che mi si offerisca
di discorrer di questo particolare per eccitarli in
quanto mi sarà possibile: tanto feci anco
giovedì, che fui all’audienza per dar parte alli signori
Stati della restitutione della nave Jonas, come
dirò più a basso, facendo l’ufficio di buona
maniera dal Presidente mi fu
risposto, che haverebbono bene li signori Stati desiderato
di poter far qualche bene per l’interesse di vostra Serenità
in particolare, et dei signori Grisoni, et che opportunamente 
--- page 334v---
 non si sarebbe mancato di havervi consideratione. Anco
al signor principe d’Oranges ne diedi qualche motivo, et
dall’Eccellenza sua mi fu replicato in generale l’affetto, che
vi havevano questi signori senza passar più avanti, se non
di assicurarmi di quello, a che la eccitavo, ad haver a
cuore tanto negotio. La prudenza di vostra Serenità può
comprender, che qui non saranno per il presente così
facili a far risolutione propria al bisogno.
Sodisfeci al commandamento di lei col dar parte alli signori Stati
della consegna, che in mano di quel mercante holandese
fu fatta in Candia della nave Jonas, et presentando a sue Eccellenze
le lettere della Serenità vostra le accompagnai con quell’ufficio
che stimai più proprio, perché restasse impresso ogn-
uno dell’ottima volontà, ch’è in lei di complir
all’instanze delle loro Eccellenze. Pigliando il Presidente
le lettere le diede a legger, et poi a nome di tutti rese
gratie di quanto la Serenità vostra haveva ordinato, et era
stato essequito a contemplatione dei signori Stati, et qui
si estese in parole piene, et espressive della gratia,
che tenevano a quella serenissima Republica; aggiungendo,
ch’essi ancora concorrebbono a far quel più che
si potesse in servitio di lei.
Della spesa delli doi milla ducati nei concieri di essa nave
ne parlai a parte ad uno dei signori Stati, che fu
quello appunto, che l’anno passato mi raccomandò 
--- page 335r---
 questo negotio a nome dei partionevoli. Mi disse, che
già ne haveva scritto ad Encusen sopra quello, che
dal signor console Ourix erano stati avverti li signori Stati in
questo particolare; et che mi haverebbe resa la risposta
subito, che l’havesse havuta; promettendomi
anco sopra la mia instanza replicar di nuovo per
tanto più presto significarmi la risolutione, che
prenderebbono; et io soliciterò a fine di ricuperar
questo denaro. Non so se mi addimanderanno il conto
dello speso. Se così seguirà ne darò riverente avviso
alla Serenità vostra.
Dal nauffraggio della nave Santa Giustina un mercante
d’Irlanda è stato ricuperato fuori dei sabioni in
spiaggia, ove era sotterrato un pezzo d’artiglieria
di bronzo a tutte sue spese con obligo per contratto
fatto col capitano della nave, che haverebbe
quattrocento fiorini per condurlo anco a sue spese
in Encusen. Nel venirsene sendo capitato a Diepe
per scaricar qualche mercantie quelli dell’amiralità
di Diepe gli hanno ritenuto il sudetto pezzo
di artiglieria sotto pretesto di pretensione di dritti
et lo hanno fatto spender qualche 134 fiorini in circa
in litigane, di che portando qui tutti li documenti
è ricorso col mezo del signor ambasciatore d’Inghilterra alli signori Stati
rappresentando il caso, et essi dall’altro canto avvertiti 
--- page 335v---
 da monsignor di Langarach, ch’ il pezzo era a Diepe, et che
lo haverebbe procurato con il commandamento di sue Eccellenze.
Elle me ne fecero dar parte perché anc’io con mie
lettere ne dassi conto all’eccellentissimo signor ambasciatore Contarini per
intendersi con il detto signor di Langarach a fine di haver
tanto più pronta la speditione; et conoscendo l’Eccellenze loro
termine di giustitia, et di equità, poiché il pezzo era
in sicuro non lasciar questo povero mercante senza
la promessa sodisfattione, come quello, che non solo
haveva fatto questo servitio; ma di più sollevato
et data assistenza di opera, et di denari al Capitano,
et a quei pochi marinari rimasti dal nauf-
fraggio hanno scritto in Zelanda a quell’Amiralità
perché in conformità della offerta di lui pigli
sicurtà buona, et sufficiente per il valor dell’arti-
glieria, et per la spesa della condotta, del rischio, et per
ogn’altra spesa, et così ben assicurati allhora
gli faccino l’esborso di quattrocento fiorini. A monsignor
di Langarach hanno scritto, et io colla medesima occasione
ho scritto ancora all’eccellentissimo signor ambasciatore Contarini.
Sendosi li signori Stati interessati in questi ordini mi par che
la Serenità vostra resti libera per questo pezzo d’artiglieria
che importa di doi milla fiorini in circa, di maniera
che con l’esborso accordato di 400 fiorini ella salva
li doi mille, che era obligata a pagar per questo 
--- page 336r---
 pezzo all’amiralità di Northolandia; piacesse a Dio che
così potessero ricuperarli gl’altri. Qui aggiunta sarà
la copia dell’ordine dato alli signori di Zelanda.
Continua il signor Dardani con ogni diligenza la sua opera
nell’agiustar le partite pagate con le tratte, et rimesse
capitate qui in mano mia. Hora prega la Serenità vostra
come faccio anc’io di ordinar, che gli siano mandati
tutti li pagamenti fatti sopra le tratte che le ho fatte
doppo l’ultimo d’agosto 1619 fino al qual tempo
io le mandai il mio conto.
Si compiacerà anco far mandar quanto la Serenità vostra
ha fatto pagar per noleggio de’ vasselli sopra lettere
fatte da me in diversi tempi, et date alle partionevoli
di detti vasselli; li qual pagamenti de’ noleggi
sono oltre li sudetti de’ denari pervenutimi in mano
et questo a fine di poter chiaramente notar
et incontrarsi tanto con me, quanto con essi par-
tionevoli. In questo mentre però non s’inter-
metterà; ma si passarà avanti a far altro
per ispedersi quanto più presto da questo grave
affare. Gratie etc.
Dall’Haya a’ 17 novembre 1620
di vostra Serenità
humilissimo et devotissimo servitore
Christofforo Suriano

--- page 336v---


--- page 339r---


--- page 339v---
Al serenissimo principe di
Venetia
prima
n° 248 fin 249


--- page 337r---
In lettera prima dall’Haya del secretario Suriano de n° 248
Copia di lettera alli signori dell’amiralità di Zelanda a Midelburgh
Li Stati Generali etc.
nobili etc. havendo noi da lettere dell’ambasciatore nostro
il signor di Langarach residente in Francia inteso, che certo
pezzo di artiglieria di bronzo, ch’appartiene alli signori
dell’amiralità d’Encusen, salvato dal vassello nomi-
nato Santa Giustina perso in servitio della serenissima Republica,
che fu armato dalli medesimi signori d’Encusen sia capitato
a Diepe, et quivi sia stato trattenuto, et arrestato
dal luocotenente di quell’Amiralità, impedendo a
quello che ha salvato esso pezzo ch’è un tal irlandese
nominato Gerardo Girardini che lo ha levato nella costa
d’Irlanda dal fondo, che non potesse continuar
il suo viaggio verso Encusen; onde per tal rispetto
ha convenuto lasciar esso pezzo a Diepe. Hora
send’egli obligato a sue spese; et pericolo
di portar esso pezzo ad Encusen prima che di
ricever l’accordato premio di 400 fiorini, che
pretendeva, send’egli capitato qui per
haver li detti quattrocento fiorini dal signor
residente di Venetia, il medesimo signore
ha posta difficoltà; ma a fine che la cosa
havesse buon effetto, et lo stesso Gerardini 
--- page 337v---
 fosse accommodato, conforme all’obligo sopradetto
ha presentato di dar o a Midelburgh, o a Vlisinghen
segurtà sufficiente, et habbiamo trovato buono di
mandar a vostre Eccellenze l’aggiunta assignatione,
in virtù della quale vostre Signorie faranno ricever li denari
nominati in essa. Et quando saranno nelle mani
vostre non saranno esborsati al Girardini, che prima
non habbia data sicurtà del medesimo pezzo per
il valor di doi milla fiorini segurato fino ad Encusen
dei quali 2 mila fiorini vostre Signorie teniranno il premio in
mano loro, overo pagaranno alli signori assicuratori.
Di più doverà il medesimo Girardini in mano loro
far sicurtà della spesa, che si farà per il transporto
del detto pezzo da Diepe fino ad Encusen; come
anco farà sicurtà di 134 fiorini; et nove
piacchi, ch’egli per li dritti era debitor
di pagar a Diepe ancorché egli dica di haverli
pagati se si trovasse ancor esser dovuti
et per il resto del denaro metterà anco sicurtà
che sopra il pezzo dalla parte sua non sarà più
pretesa cosa alcuna, ma che il medesimo pezzo 
--- page 338r---
 libero, et senza alcun intrico, et senza contradittione
alcuna sarà lasciato al signor di Langarach, o suo sostituto
quando gli piacerà di ricercarlo. Fatte le dette sicurtà
a contento vostro, farete esborsar al medesimo Girardini
il denaro, et non altrimenti. Siamo necessitati aggravar
voi altri signori di questo tanto poiché il vassello del
prevosto Girardini si trova in Zelanda, et perché qua
non haveva commodità di poter dar le medesime
sicurtà; et quando tutto ch’è detto sarà effettuato
vostre Eccellenze conforme a quello ch’è di dovere, et con
quello ch’occorrerà, ce ne farà avvertiti, et
cin ciò noi finiremo pregando etc.

--- page 338v---
Ordine dei signori Stati dato
alli signori dell’amiralità di Zelanda
per il pezzo d’artiglieria di bronzo
nelle prime n° 248
