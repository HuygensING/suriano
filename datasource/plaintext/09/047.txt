
--- page 250r---
Prima
n° 229 fin 231
Serenissimo Principe
in lettere a questi ambasciatori di Francia, et d’Inghilterra; ne-
gl’avvisi correnti, et a qualche mercante è stato
scritto di costi l’accordo seguito alla porta di Constan-
tinopoli sopra la contesa de’ Turchi bossinesi coll’eccellentissimo
bailo di vostra Serenità. Et sabato passato, che visitai il signor
principe d’Oranges mostrò egli meco consolatione
grande che ciò fusse successo, et massime coll’intramessa
dell’orator Haghes. Io dissi, che havevo presentito
qualche cosa; ma che non havendone notitia dall’
eccellentissimo Senato non sapevo quello ch’io potessi confermar
all’Eccellenza sua. Rispose faccia Iddio, che sia seguito l’accordo
perché non era d’aspettar di avanzar con Turchi se non
correr rischio di qualche grave inconveniente.
Le lettere del signor Haghes non erano fin sabbato arrivate.
Venero domenica coll’ordinario di Colonia, et hier
mattina furono lette nell’assemblea; et dalli doi
deputati alle provisioni per la venuta dell’eccellentissimo signor
ambasciator Trivisano, che a caso rincontrai nanti l’allog-
giamento, che se li prepara mi fu detto, ch’erano
state sentite con grandissimo gusto, et sodisfattione
per la maniera trovata per resarcimento a’ mercanti
turchi senza danno anzi con riputatione della
serenissima Republica poiché li medesimi mercanti dove-
vano supplicar vostra Serenità per l’impositione delle doi per
cento sopra le mercantie de’ Turchi, et spetialmente
delli medesimi interessati uno nell’andare, et l’altro
nel venir dalla scala di Spalatro, mostrando
contento, che in questo havesse giovato l’intramessa 
--- page 250v---
 del loro orator Haghes, che scriveva che il negotio
già era ridotto alla maggior disperatione, et all’
ultima estremità con pericolo della perdita della vita
del signor Bailo, et della rottura della guerra: ag-
giungendo, che questo nasceva dalla constanza
del signor Bailo di non voler ceder per non preterir alli suoi
ordini. Ch’è in conformità di quanto le scrissi la passata
settimana con la copia delle lettere dello stesso Haghes
che le mandai accompagnate colle lettere n° 226 fin
228 che saranno qui aggiunte in copia. Li detti signori
con faccia tutta allegra si rallegrorono meco, che
si fusse evitata l’iminenza del male, et che Dio
havesse voluto metter innanti il partito per evitar
maggior travaglio alla serenissima Republica, et alla christianità
dicendo, che non poteva succeder la cosa con maggior
pubblica reputatione, et assicuro vostra Serenità, che quelli
con chi sin qui ne ho parlato stimano, che non poteva
seguir meglio per ogni rispetto. Io dissi a’ detti signori che
mi rallegravo se così era, et che del contento delli
signori Stati, et dell’intramessa del loro Ambasciatore ero certo
che la serenissima Republica haverebbe goduto grandemente, et tanta
più grande si sarebbe fatta la memoria per cor-
rispondersi sempre con ufficii conformi dal canto di
vostra Serenità verso il servitio, et interressi di questi Stati così
congionti, et uniti con quelli della serenissima Republica. Arrivato
a casa trovai, che mi attendeva il clerico del signor secretario
Arsen per communicarmi a nome delli signori Stati come
fece il contenuto delle lettere dell’Haghes, che fu lo 
--- page 251r---
 stesso dettomi da quei signori. Questo però ho inteso di
vantaggio, che descrive la pretensione de’ Turchi
per la summa di 60 mila cecchini, et che questa poteva
ritrarsi in cinque armi o poco più. Facendo conto
che Turchi traficassero alla scala di Spalatro per seicento
milla cecchini per anno, et par che rappresenti la
trattatione, come per fatta; ma aggiunge, che con
prime haverebbe significato il di più, che fosse seguito
questa communicatione dei signori Stati è ancor stato segno
del gusto et del contento, che ’l Generale ha ricevuto
di questo negotio per il servitio di vostra Serenità et per l’
interesse commune. Et io con la prima occasione ne
ringratierò l’Eccellenze loro; aspettando in tanto quello
si compiacerà scrivermene la Serenità vostra. Gratie etc.
Dall’Haya li 4 agosto 1620
di vostra Serenità
humilissimo, et devotissimo servitore
Christtofforo Suriano

--- page 251v---
Al serenissimo principe di Venetia
prima
n° 229 fin 228

