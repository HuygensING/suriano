
--- page 263r---
2da
n° 233 comincia 232
fin 234
Serenissimo Principe
il signor Arsen fu qui di ritorno dal suo viaggio venerdì sera.
Mandai a congratularmene subito, et procurai di haver il suo
commodo per visitarlo; ma coll’iscusa dell’esser stanco dal
viaggio non mi permise di vederlo. La mattina rimandai;
ma s’iscusò col dover andar al signor principe Mauritio,
et doppo venne egli a trovarmi; dicendo, che gl’honori,
et favori ricevuti da quella serenissima Republica ben meritavano
che mi dasse quei segni più apparenti, che poteva della
sua obligationi. Et qui entrò a portar con parole, et
concetti molto pieni la grandezza, et richezza di quel serenissimo
Dominio, la prudenza di quell’eccellentissimo Senato, gl’honori ricev-
uti le gratie ottenute, et per spatio di una mez’hora
continuò colla sua solita eloquenza facendomi un epilogo
come ho poi penetrato dell’ampla relatione che hier
mattina fece nell’assemblea dei signori Stati. Ove
ha difusamente espresso che con estraordinaria prudente maniera
era governata quella serenissima Republica, la forma della
politia, di qual maniera era per conservatione tanto
della libertà in generale, che dell’amore della nobiltà in
particolare, et del rispetto che tra questa da’ più giovani
a’ più vecchi era portata. Ha espresso il concorso
dell’universal buona volontà dell’Eccellenze vostre verso queste
Provincie; della contentezza che ognuna di loro ha
della lega stabilita; della sincerità ch’haveva in esse
scoperto; dicendo a questo proposito che impegnava
a’ signori Stati il suo honore colla vita insieme, che in
tutte le promesse, che si erano fatte, et si facessero 
--- page 263v---
 della serenissima Republica sarebbe dato osservato omninamente anzi
si prometteva, che occorrendo haverebbe anco fatto
di vantaggio: perché haveva scoperto che tanto l’Eccellenze vostre
si promettevano da queste Provincie, et non altrimenti
della sincerità loro. In somma per quello ho potuto
penetrare et da sua Eccellenza et da diversi con chi ho havuto
discorso trovo, che nel riferire ha supplito in tutti
i numeri in honore, et grandezza di quel serenissimo Dominio.
Ha fatta veder alli signori Stati la catena donatagli da
vostra Serenità et se l’ha riportata; et di essa mi disse, che
l’haverebbe conservata nella sua casa con quella data
al figlio per deposito dell’honor ricevuto, et in
memoria di esser stato ambasciator alla Serenità vostra.
Solo hieri puoti visitarlo non havendo ammessi se non
alcuni suoi familiari; dicendomi, che questo lo
haveva fatto per il rispetto, che doveva alli signori Stati
prima che non facesse la sua relatione, et mi fece
molte offerte di cortese confidenza.
Quello di che ho scoperto haver egli mostrata meraviglia
(laudò però la prudentia di quell’eccellentissimo Governo) fu la
riservatezza con che si camina costì nella
pratica con ministri de’ principi; mostrando, che
sperava come quello, che veniva da questa Republica
haver dispensa, o addito maggiore alla pratica,
che se ben l’haveva con informationi precedenti preve-
duta; in ogni modo in prima apparenza gli
parve un poco straordinario l’uso, ma vedendolo 
--- page 264r---
 generale mi disse che cessò la sua meraviglia; et replicò
in questo le laudi maggiori.
Dell’ambasciata reciproca ha parlato in conformità di quanto
gli è stato detto da vostra Serenità. La dispositione la veggo in questi signori concorrer come ho altre volte signi-
ficato riverentemente ma ben comprendo, che non si venirà
a risolutione di farne propositione alle provincie prima
che non veggano qui l’eccellentissimo signor ambasciator Trivisano.
Ogni dì mi viene addimandato quando verrà. Alcuni lo hanno
creduto già buon pezzo in viaggio; et se bene ho detto
quello che la Serenità vostra mi scrive nelle sue lettere de’ 24
del passato, che la settimana sussequente alla data
di esse doveva partire, li nuovi emergenti de’ Grisoni
fanno creder, che tarderà il suo viaggio per la risolutione
che doverà prender del camino; poiché molto ben si aveggono, che per il paese de’ Grisoni non si hazarderà
di passare. Sento che qui è desiderata la sua venuta
et io iscuso colli affari publici, colli emergenti successi;
colla stagione, et con quei altri incontri, che nel
mettersi ad un viaggio simile possono avenire. Il signor
Arsen mi disse, che havendo fatto il viaggio per il Rheno
haveva havuta occasione di riveder il signor marchese di
Hanspach, et con lui haveva mosso ordine perché fosse
incontrato l’eccellentissimo Trivisano et accompagnato per sicurezza del viaggio
da qualche numero della sua cavallaria; et io lo
ringratio di così cortese ufficio.
Hora la casa sta del tutto preparata, il baldachino 
--- page 264v---
 del quale scrissi la settimana passata è stato posto come
m’ha riferto chi io inviai a veder sotto mano; et
il signor Arsen mi disse, che non vedeva, come da questi signori
potesse esser supplita della maniera, che si conveniva
coll’eccellentissimo signor Trivisano stante la qualità del Paese;
et molti mancamenti, che vi sono in esso. Io dissi,
che non comprendevo, che vi potesse esser mancamento
alcuno nel ricevimento del signor Ambasciatore perché bastava
a dire, che sarebbe stato ricevuto dai più cari
amici, che havesse la serenissima Republica.
Mi sono di nuovo messo in obligo col signor principe Mauritio
di mandarli ove si troverà all’armata la partenza
dell’eccellentissimo Trivisano, et il viaggio che doverà fare
havendomene egli fatta instanza, quando fui ulti-
mamente seco. Replicandomi dispiacergli estremamente
l’incontro che haveva, et la necessità, che lo
constringeva di ridursi in campagna perché non haverebbe
potuto esser presente a servir qui l’Eccellenza sua. Gratie etc.
Dall’Haya li 12 agosto 1620
di vostra Serenità
humilissimo et devotissimo servitore
Christofforo Suriano

--- page 265r---


--- page 265v---
Al serenissimo principe di Venetia
2da
n° 233 comincia
232 fin 234

