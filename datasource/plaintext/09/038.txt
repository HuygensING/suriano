
--- page 212r---
2da
n° 220 comincia 219 fin 221
Serenissimo Principe
doppo fatto l’ufficio con li signori Stati, c’ho espresso nelle mie prime
communicai all’Eccellenze loro la verità del successo del vassello
L’amirante vecchio abandonato colla fuga del Rivera, et
se ben la sapevano in sostanza però non lasciai di commu-
nicarli anco la serie del seguito nell’abbattimento. Col
ringratiarmi li signori Stati di quanto loro conferii per nome
dell’Eccellenze vostre illustrissime mostrorono goder, che fosse stato così brava-
mente dall’illustrissimo signor Nani rintuzato l’ardir del Rivera;
et mortificato Ossuna nei suoi mali pensieri. Corre qui voce
che sia stato fatto far prigione dal signor cardinal Borgia. Non
sanno crederlo alcuni, alcuni se lo persuadono; et a me
n’è ricercato con curiosità, et colla medesima si aspettano li
primi avvisi.
Perché li signori dell’amiralità di Amsterdam per il fratello del
Calandrini mi havevano fatta far instanza di pagar alcuni
partionevoli dei loro resti, et io le havevo fatto risponder,
che intendevo haver prima la liquidatione dei conti, et
dar sodisfattione poi come fosse stato conveniente, et
ch’ero d’ordine della Serenità vostra risoluto in questo; ne scrissero
alli signori Stati, li quali commesso ad uno di essi di venirmi
a trovare, et communicarmi le lettere, lo fece, et la
sostanza era, o che io andassi in Amsterdam a liquidar
i conti, o che mandassi con auttorità qualcheduno che lo
facesse, o dessi loro auttorità del farlo, et terminar tutte
le cose nella miglior maniera. Risposi al detto deputato
dei Stati, che per andar in Amsterdam non vedevo la 
--- page 212v---
 necessità del farlo per hora; ma che prima essi signori dovessero
far li conti, et mandarmeli qui per concertarli, et agiustarli
con uno dei suoi; per mandare non sapevo chi, non havendo
persona più informata di me; et quanto all’auttorità, che
questa non era in mano mia; ma della serenissima Republica, et che
non potevo dar quello, che non havevo. Tutte queste ragio-
ni furono trovate dal detto signore dei Stati proprie, et
convenienti, ne fece raporto, et per allhora conclusero
sopra la relatione, che si dovesse scriver, che li signori dell’
Amiralità mandassero qualche de’ suoi deputati per
trattar meco di questo affare, et far meco i conti: io
risaputo questo coll’occasione dell’audienza compren-
dendo, ch’era un entrar in una spesa grave
perché non vengono mai soli, stimai a proposito di divertir
quest’ordine, et proponer, che loro fosse scritto, che
facessero i conti, et li mandassero qui perché da me
fossero revisti, et rappresentate le difficoltà, che
havessi potuto incontrar in essi, et rimoverle secondo
la convenienza. Tanto hanno scritto; et il medesimo ho
procurato, che sia fatto colle altre due Amiralità.
Starò a sentir quello ne seguirà. Prego il Signor Dio che
mi facci sbrigare con beneficio di vostra Serenità da tanto negotio.
Sto attendendo quel calcolo, ch’ella mi scrisse, che
faceva far per mandarmelo. Per il conto da farsi da me
provo la difficoltà, per non haver li conti dalle Amiralità
perché veggo per appunto, che sarebbe un far il conto 
--- page 213r---
 senza l’hoste; ma soliciterò tanto, et insterò alli signori
Stati, che ne vederò il fine coll’aiuto di sua divina Maestà.
Con lettere pur dei 19 del passato ricevo il senso della Serenità vostra
intorno al trattato di quei vasselli de’ corsari insieme
colla patente per quelli, che volessero di detti corsari
conferirsi costì a trattar con lei. Per il mandar col mezo
del Pasini essa patente sendo egli passato in Inghilterra et
conferitosi in Londra presso l’eccellentissimo signor ambasciator Lando
non ho modo di farlo. In altre communicatolo col signor
Falghero, et poi in buona maniera senza dir, che
havessi della patente fattone parlar a parte, et poi
unitamente con il visconte di Lormes, che pur si
trattiene in questa casa della Serenità vostra procurai di cavar
da lui quello, che volesse inferire, se venisse una tal
patente disse, che non gli bastava l’animo di prometter
che alcuno di loro si risolvesse di andar a trattar a
Venetia, che prima non havessero sicurtà, et che non
vedeva, che di altra maniera si potesse venir alla
perfettione di questo negotio se non come haveva
detto dal principio, et era, che havessero un salvo-
condotto con una lettera patente di abolitione dei
loro misfatti, et sicurezza delle loro persone, et robbe
il quale doverà esser dato in mano di un deputato della serenissima Republica; non intendendo egli di voler
haverlo in mano sua per portarglielo; ma ben, che sarebbe andato insieme con esso Deputato a trovar 
--- page 213v---
 li vasselli. Aggiungendo, che se si conferisse senza questo
presso di loro perderebbe il credito con dubio grande
di qualche disconcio; sendo molto tempo, che li ha tratte-
nuti prima colla speranza di Francia poi di Fiorenza
et già arrivano se non passano li tre mesi con quella della
serenissima Republica; soggiongendo, che più tosto quando
la Serenità vostra volesse haver maggior consideratione sopra questo
affare si risolverebbe aspettar doi settimane di vantag-
gio, che scaderebbono appunto colla risposta delle presenti
per haver il tutto in mano, et andar con il deputato da
vostra Serenità il quale, come ho riverentemente scritto doverà
haver ordine, et commissione espressa di non dar essa
patente di abolitione, et il salvocondotto se non
trova in effetto tutte le cose rappresentate.
Quanto alla qualità delle genti, et quantità è tale come
già è stato scritto nella lettera del Pasini. Sono in circa
tremilla marinari la maggior parte inglesi, et francesi
(però tra marinari, et soldati) qualche holandese
pilota, et da cinque in seicento negri ethiopi, che sono
compresi nel detto numero, et sono come servitori,
et schiavi delli capitani.
Intorno alla religione sono parte della catholica et parte della
riformata.
Toccante ai vasselli dalle miei dei 16, et 23 del mese passato
haverà inteso quanto allhora le significai. Hora aggiungo
che sono tutti mercantili. Tra essi vasseli ve n’è qualche portughese 
--- page 214r---
 qualche francese ma la maggior parte holandesi, et inglesi
tutti però come ho detto de’ particolari et non de’ principi.
Et nel discorso anco mi sono confermato, che ’l general
Estinch inglese è persona che nasce di principal cavaliere
et di più ho cavato, che l’occasione della sua absenza
d’Inghilterra fu per l’imputatione, ch’egli ancora havesse
havuta participatione nel trattato della polvere.
Quanto al corso lo hanno essercitato nell’oceano, eccetto il
capitano Sansone, che ha costeggiato con alcune sue
conserve il Mediterraneo. Il danno che hanno fatto
è stato sopra christiani sudditi di diversi prencipi,
et anco di quelli della serenissima Republica, et per haver la
retirata loro quasi d’ordinario nel paese de’
Turchi dice il Visconte, che si sono guardati di
toccarli.
La richezza, che confessano havere sarà di quattro in cinque
millioni, et potrebbe esser di vantaggio poiché
non hanno precisamente stimato il tutto, et di questi
non pretendono haver da dar conto ad alcuno. Li otto-
centomilla scudi, o un millione di ducati, che offerisco-
no di dar alla Serenità vostra oltre li vasselli, artellerie,
amunitione, et altro dipendente, non sono compresi
nella detta summa. Il valor della quale è in
quella sorte di robbe, et mercantie descritte alla
Serenità vostra dal Pasini, et poi da me.
Nel resto supplica esso Visconte, che quanto prima si 
--- page 214v---
 venghi ad una risolutione perché la longhezza del tempo
nuocerebbe grandemente a quest’affare, poiché sopra-
venendo la vernata, la maggior parte di essi vasselli
si retirerà in Africa, et nella costa di Ginea in
diversi luoghi, et l’andar in simil stagione a trovarli tutti
sarà molto difficile, et pericolo. Si compiacerà dunque
la Serenità vostra poiché ho spuntato di haver ancor il tempo
sopradetto che serve alla risposta delle presenti, quando
con le lettere, che veniranno venerdì otto non habbi
la risoluta volontà sua, mandarmela colla risposta
di queste, che mi doverebbe arrivare intorno alli
sette del venturo; et può esser certa (così mi promette)
della fedeltà del signor Falghero, et Pasini quando doverà
uno di essi portar le patenti che si ricerca, che
non transgrediranno li commandamenti, et ordini della Serenità vostra.
Dall’Haya a’ 7 luglio 1620
di vostra Serenità
humilissimo, et devotissimo servitore
Christofforo Suriano

--- page 215r---


--- page 215v---
Al serenissimo principe di Venetia
2da
n° 220 comincia
219 fin 221

