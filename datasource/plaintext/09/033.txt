
--- page 188r---
Prima
215 fin 217
Serenissimo Principe
tenendo appresso di me (come riverentemente avvisa la Serenità vostra
la passata settimana) quel visconte di Lormes ho procu-
rato haver qualche altro particolare per vantaggio, et
sicurezza del negotio, quando ella risolvi che si
passi innanti.
Ho pensato che nei vasselli vi possi esser qualche mer-
cantie spettanti a’ sudditi della Serenità vostra per le quali
ho havuto promessa da esso Visconte, che se ve ne sarano in esser saran restituite; se ben mi ha affermato
et ha affermato al signor Falghero, et Pasini, che ’l capitan
Sansone, il quale ha corseggiato verso li mari di Venetia
per quello poteva dubitare havesse baratata tutta la
robba presa in altra mercantia, et venduta.
Di più ha fatta promessa, che non ostante, che in Francia
sia stata fatta difficoltà quando menò li soli nove
vasselli di non voler pagar che la metà dell’accordato
con tutto questo si obliga, che venendo tutti, overo
parte uno resti obligato per l’altro alla detta summa
di ottocentomilla scudi per il suo pronto esborso, et
anco quando venisse un sol vassello, che quello
doverà far l’esborso di tutta la detta summa al
primo ingresso. Et questa parmi una gran oblatione.
Ho voluto anco haver maggior informatione della qualità
dei vasselli, mi dice non saper di quanti anni siano
ma che si può creder che siano buoni aggiungendo 
--- page 188v---
 che quando un vassello ha qualche mancamento, et che
n’incontrano un altro migliore lo cambiano, non
tenendo con essi vasselli, che habbino bisogno di esser
o rifatti, o acconciati.
Quello serenissimo Principe, che mi fa far buon giudicio di
questo negotio è che il Falghero, et Pasini mi affermano
non haverli mai da che trattano seco interessati di alcun
denaro, meno mostrata alcuna pretensione oltre la scritta, et a me
manco ne ha dato segno, solo prega per l’ispeditione
asserendo che quanto più presto ch’ella venga
sarà conforme al suo desiderio perché la dilatione
non le apporti nocumento. Ha scritte lettere ai
detti capitani dei vasselli, dicendoli della dimora
che fa qui, et tenendoli confortati colla speranza
di andarli a trovar presto con qualche cosa di buono
et dimani saranno spedite per Londra in mano di
un gentilhuomo, che si trattiene presso l’ambasciator del
re di Bohemia; et io per la sicurezza del recapito
le raccomanderò all’eccellentissimo signor ambasciator Lando.
Saranno pronti il Falghero, et Pasini per andar alla
flotta ad assicurar et stabilir tutte le cose quando
a loro vogli la Serenità vostra o ad uno d’essi commetter
questo affare, concorrendo ambidoi d’una stessa
volontà per servir al suo Principe, et mostrarsele
riverentissimi et devotissimi sudditi. Gratie etc.
Dall’Haya li 23 giugno 1620
di vostra Serenità
humilissimo, et devotissimo servitore
Christofforo Suriano

--- page 189r---


--- page 189v---
Al serenissimo principe di Venetia
prima
n° 215 fin 217

