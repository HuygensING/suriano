
--- page 155r---

Prima
n° 210 fin 211
Serenissimo Principe
quanto la Serenità vostra mi manda con lettere sue de’ 16 del
passato toccante quelli Uscochi, che si sono ricovrati nello Stato di
lei mi servirà d’informatione per sostener il servitio publico
et levar quelle male impressioni, che potessero esser fatte in
questo proposito, ancorché poss’io promettermi, che non può
capir nell’animo di questi signori molto ben conscii di quello che
può provenire da’ cuori appassionati.
Con le lettere de’ 22 ho ricevuta la credentiale, che fu in
Constantinopoli data a quel capitan Francesco Biscaino.
Le feste di Pasqua, et le multeplici occupationi di questi signori
non hanno permesso ch’habbi potuto sodisfar con sue Eccellenze
nel communicarli quanto da lei mi viene commesso sarà
per dimani.
In tanto sendo ritornato venerdì sera il signor principe d’Oranges,
sabbato fui a visitatione dell’Eccellenza sua, et così tal opportunità
le diedi parte di detta lettera, et le aggiunsi tutte quelle
considerationi, che da me furono stimate proprie all’
effetto dell’intentione di vostra Serenità. Mostrò sua Eccellenza
di creder che Austriaci, et Spagnoli faranno tutto quello
potranno in pregiudicio di quella serenissima Republica, et di questa
che però si doveva star ben avvertiti; et mi disse, che
non haverebbe mancato all’occasione di eccitar li signori Stati
a pensare, et tener buoni ordini per guardarsi dalle
insidie che possono esser tese contra l’uno, et l’altro Stato.

--- page 155v---
Et io non mancai di secondar tal buona volontà.
Mi communicò sua Eccellenza haver vedute le piazze di frontiera in
questi stati, et quelle anco di Emerich, et Giuliers in quelli del
ducato di Cleves, et disse, contentarsi molto di haver trovate
tutte le compagnie tanto di cavalleria che
d’infanteria ben ad ordine.
Hora col suo ritorno attendono li signori Stati a consultar quello si haverà
da fare, mentre si hanno sicuri avvisi già esser stato contato tutto ’l
denaro per le levate dalla parte dei serenissimi arciduchi, già destinati i quartieri a cadaun capo, et capitano così di
cavalleria, che d’infanteria, et si promettono Spagnuoli, che
habbi ad esser il tutto ad ordine quanto più presto rispetto
ai soggetti che hanno havuta la carica, che sono cavallieri
di portata, et che hanno credito nel Paese, et già buon
pezzo haveranno caparati molti cavallieri, et soldati.
Tutto questo dà hora da pensar alli signori Stati, et al metter in
deliberatione; come ha carica il Consiglio di Stato di dar
il suo avviso di quello si ha da operare sopra che
hoggi sua Eccellenza con li detti del Consiglio di Stato si sono trovati
nell’assemblea dei Stati Generali. Pensano come
parmi di haver altre volte riverentemente rappresen-
tato alla Serenità vostra di far quattromilla fanti nel Paese,
che nella lingua fiaminga si chiamano Weartgenlders
et questi per metter nelle piazze frontiere, et levarne 
--- page 156r---
 le vecchie guarnigioni per formar l’armata di soldatesca buona
et vecchia, et questa anco daranno ordine che si augumenti
formando le compagnie maggiori, et dicono, che saranno
altri quattromilla fanti stranieri.
Ognuno parla, che quest’estate si habbi ad uscir in campagna,
et sua Eccellenza lo disse a me sabbato, che credeva, che non
potesse esser alrimenti, et mostra da che è venuto star
molto allegro per la speranza, che ha di non star più tanto
otioso.
Con tutto questo mi aggiunse, che haverebbe tenuto indietro quanto
havesse potuto, et quanto havesse stimato proprio perché
li signori Stati non corressero a furia a far levate, mostrando
meco di non amar, che li signori Stati si mettino a tal impresa,
perché (mi aggiunse) non haverebbono tanto modo di poter
contribuir in aiuto a Bohemi, quando havessero necessità
di far per sé medesimi.
Non si crede però che habbi a diferirsi per non esser colti dagl’arti-
ficii de’ Spagnuoli li quali per quanto ho potuto cavar da persona
che ha pratica in casa del marchese Spinola, sono doi
o di tenir in freno questi stati; o uscendo da queste
Provincie ridurli in luoco da darli una buona stretta; confessando
l’istesso marchese Spinola, ch’era impossibile di poter
altrimenti nel Paese dannificarli per la custodia, et fortezza
che le dà le acque bastanti in un momento di 
--- page 156v---
 sottometter tutto il Paese.
Viene scritto di Brabant, che Spagnoli in Anversa havevano accor-
dati cento, et più matelotti, che servono come di guastadori;
ma più per il servitio dell’artiglieria; et a Malines
erano stati presi in servitio quattrocento carri per portar
munitioni, et assicuratili per otto mesi. Si dice anco, che ’l
detto Marchese uscirà in campagna con qualche auttorità
di vantaggio alla sua carica ordinaria; di questo però non
si sa il certo, se non, che arrivato il corriero di Spagna la
passata settimana in Brusseles il giorno seguente andarono
tutti quei signori di corte per dargli il para bien.
Bisogna, che habbino recondito disegno con tante preparationi,
et in un giorno hanno ispediti tre corrieri uno per Spagna,
uno per Milano, et l’altro per Napoli dicono questi per
solicitar la passata di quelle militie in questi paesi.
Con grandissimo dispiacer li signori Stati in queste congiunture risentono
della grave indisposizione in che è caduto d’appoplesia il signor
conte Guglielmo di Nassau sendogli disceso dalla testa un
acutissimo cattaro dalla parte destra, che l’ha resa mortificatissima
et con pochissimo senso; et è ridotto in stato tale, che
si dubita certo che non la scapi. Perdita della quale ne
patirebbono molto li signori Stati, et queste Provincie per l’intel-
ligenza, che questo signore ha delle cose della guerra, de’ maneggi
del governo, et di quelle cose, che possono apportar al pubblico 
--- page 157r---
 servitio. Sua Eccellenza mostra gran sentimento la grave età
nella quale egli è di settanta anni in circa fa temer di vantag-
gio della sua vita, et della sua complessione, già oppressa
da una grassezza assai piena. Il conte Ernesto Casimiro
suo fratello si trova a Leuverden, ove tenta di haver la carica
di governatore quando egli mancasse, ma si crede, che difficilmente
si conduranno quei popoli frisoni al desiderar altrimenti
che il governo delli stessi Stati: tuttavia si ha
ancor speranza della vita del detto signore per qualche tempo
almeno.
Al signor principe Maurizio è stato scritto di Praga dal capitan
Frinch di ordine del principe di Anhalt, che si trovava
haver trentamilla fanti, et combatenti effettivi, et che
Bethelem Gabor si era lasciato intender, di condur
altri 40 mila combatenti, che la tregua non seguirebbe, et
quello che ha dato maggior contento (lo scopersi nel
preferirmelo) è stato che tutte le provincie
in Bohemia habbino stabilito con le città, et castelli quanto
doverà cadauno contribuire, et vi sarà un assignamento
fermo. Mi disse sua Eccellenza io credo questo tanto perché
mi viene scritto per vero, quando fosse altrimenti ingane-
rebbono Bohemi sé stessi al dirlo.
Quello che ultimamente è venuto di Francia per la contesa sopra
il codicillo dell’ultimo morto principe di Oranges per 
--- page 157v---
 parte di Conde è arrivato qui, ha visitato il secretario dei signori
Stati Generali, et doppo molti discorsi ha fatto cader proposito
della tregua procurando cavar da lui a che inclinassero li signori
Stati. Il secretario (come doveva fare in materia così grave)
andò riservato nel parlare, et stando sopra generali
scoprì, che haveva quest’ordine di andar tirando il senso,
mostrando di farlo più da sé, che d’ordine pubblico,
onde esso secretario gli disse, se haveva qualche commissione
pubblica in questo particolare. Et volesse haver audienza
non haverebbe mancato di riferirlo alli signori Stati. Disse egli
che non haveva tal commandamento. Et in fine si restrinse a rimostrar
che l’ambasciata di questi signori era desiderata in Francia, et
che potevano mandarla, che sarebbe stata ben veduta.
Conferma questo con sue lettere monsignor di Langarach, et hora
questi signori pensano alla missione. Qui si è formato
un concetto, che questo era un artificio de monsignor di Luines
ch’è di voler rendersi benevoli anco questi stati, et così
dar martello a’ Spagnoli, et far per tutti i versi il fatto
suo, regolarsi sul fatto, et consolidar la sua fortuna.
Anco per Inghilterra si pensa destinar ambasciata, et il signor Carleton la
solecita per gl’affari delle pesche, et d’altro. Sentendosi
che l’uno, et l’altro dei detti re vogliono haver queste
ambasciate presso di loro, ne’ presenti tempi, che va spirando
la tregua, alcuni entrano in sospetto, che qui sotto vi sia 
--- page 158r---
 concerto spagnuolo, che desiderando, come ognuno dice, et lo
fa creder la mole de gran imbarazzi, che hanno sopra le spalle
la tregua voglino far qui correr voce, che li stati
siano stati li primi, che hanno proposto del trattarne
et trovandomi hieri a visita di uno di questi signori toccan-
domi questo sospetto disse li nostri ambasciatori anderanno molto
ben instrutti non parleranno punto di questo negotio, et
provocati non haveranno a risponder altro dicendo non
haver ordine dai loro superiori, ma se Spagnuoli hanno
pensiero di trattarne sanno quello che hanno fatto l’altra
volta, hanno mandati suoi deputati all’Haya, li man-
dino, si tratterà, et si farà per quella risolutione, che
sarà stimata propria.
Dal discorso di questo, et da altri ancora, ho cavato che l’inclinatione
non è di far una pace perpetua per la diffidenza, che
hanno dello Spagnuolo. Colla pace si doverebbe disarmare,
è vero che tanto potrebbe far anc’esso; ma il vantaggio
di lui è che aiutato dal molto oro che tiene accumulando
per tempo senza spender, può pigliar materia, et pretesto
di romper anco l’accordato. Per la guerra ella è
desiderata da questa, et dalla provincia di Zelanda
et Utrecht non ne sarebbe alieno, ma le quattro altre
provincie, che fanno frontiera con difficoltà vi
condescenderebbono: onde par che la tregua habbi 
--- page 158v---
 apparenza di esser desiderata, rispetto allo stato del Paese, che
ancor non si trova totalmente aquietato; se ben ancor non vi è fermo
concetto a che si inclinarebbe.
Come si sia parmi bene, che questo negotio habbi ad esser messo in
trattatione, et l’ho cavato da quanto mi disse il signor ambasciator Carleton
uno di questi giorni, che il Re non pensava levarlo di qua per
quest’anno potendo haver bisogno di lui in questi paesi
per li motivi, che si vedevano ne’ presenti tempi. Et mi com-
municò, che a cavaliere Wton sarebbe stata data carica
di passar in Alemagna, segno che la Maestà sua non pensava
più per quell’ambasciata alla persona del detto signor Carleton.
Osserverò quanto anderà seguendo: in tanto se stimerà bene
di avvertirmi di qualche cosa in questo particolare, quando
conoschi la sua prudenza, che possi haver qui dentro
qualche interesse rispetto alla nuova aleanza attenderò
li suoi prudentissimi sensi. Gratie etc.
Dall’Haya li 9 giugno 1620
di vostra Serenità
humilissimo et devotissimo servitore
Christofforo Suriano

--- page 159r---


--- page 159v---
Al serenissimo principe di Venezia
prima
n° 210 fin 211

