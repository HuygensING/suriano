
--- page 421r---
2da
n° 264 comincia 265
Serenissimo Principe
havendo penetrato, che nelle commissioni, che li signori Stati Generali
dano alli ambasciatori destinati alle doi corone particolarmente a quelli per Francia
vi è ingionto di raccomandar a sua Maestà christianissima il negotio de’ Grisoni,
et il procurar la restitutione della Valtelina. Fui hieri a visita del
signor principe d’Oranges particolarmente per questo prendendo il pretesto
appunto di visita. Mi confermò sua Eccellenza, che gl’ambasciatori haveranno
tal carica, ma che doveranno regolarsi sul luoco, mentre si
sta in dubio se habbino ad esser li ben venuti, et ben ricevuti,
et quando veggano attraversarsi li mali ufficii, et le male impressioni
alla buona volontà, con che sono ispediti da queste Provincie
se la passeranno sobriamente con assicurar solo la Maestà sua, che
questi signori li vivono obligati, et humilissimi servitori. Et aggiunse
dubito grandemente che ritornino così savii come saranno
andati, et alla verità se non li vien fatta buona ciera biso-
gnerà, che se ne ritornino subito a dietro senza trattar di
alcun negotio; cosa che mi dispiacerebbe in estremo per
le consequenze, che ne possono derivare: tuttavia bisogna
anco sperar bene. Così disse l’Eccellenza sua et ben m’avidi dal suo
parlare del dubio, ch’era nel suo animo, et del suspetto
certo, che teneva, che quest’Ambasciator francese habbi fatto
de mali ufficii. Mi disse in oltre, che non vedeva appa-
renza di buona volontà, né che si havesse dalla Francia
a ricever con buon gusto quest’ambasciata mentre con la
speditione di essa s’è venuto a condanna sopra mercanti 
--- page 421v---
 di questo Paese di doicento milla fiorini, et si aspettava, che se
ne dasse l’essecutione sopra mercantie, che sono in Francia in
forma di reprisaglia. Questo negotio preme grandemente
a questi Stati, et non ha dubio, che gl’ambasciatori procederanno
nel presentarsi alla corte, et a sua Maestà, et al suo Consiglio con
ogni termine di discretione, et di modestia. Mi disse l’Eccellenza sua
che et quelli per Inghilterra, et li destinati per Francia erano
pronti per partire, ma credeva certo, che un poco di dilatione
si fraponesse per rispetto del pensionario Pavoni figliolo
del borgomastro d’Amsterdam, che è competitore con doi
altri alla carica di pensionario di Holanda, che doverà
seguir la elettione questa settimana, et vorrebbe come
si suol dire esser alle sue nozze. Questa carica sarà come
quella di avocato di Holanda, ch’era in persona di Bernvelt
che con la mutatione del nome haverà anco auttorità limitata
et sarà per quanto si dice a tempo et non perpetua; a che
si aggiungerà anco un altro carico di secretario della Provincia
pur a tempo con riserva fornito di farsi dalla medesima
Provincia nuova elettione.
Dovendosi convocar a’ 28 di questo mese cred’io allo stil vecchio
la dieta de’ principii dell’Unione a Helbrun, doi dalla
parte dei signori Stati vi si doveranno trovare l’uno è monsignor
Randuich, che ultimamente rivenne d’esser stato l’anno
passato coi medesimi principi, et l’altro il signor Gioachimi di

--- page 422r---
Zelanda doi dei migliori soggetti, c’habbino dirò così, queste
Provincie. Me lo communicò l’Eccellenza sua dicendomi, che li signori Stati
contribuivano tutto quel più, che potevano a favor della causa
commune; et vorrebbono poter far più; ma operano tanto
che possono et con ufficii, et con effetti non lasciando di dar
le assistenze tanto ai principi, che al re di Bohemia.
Hanno li signori Stati lasciata far la nominatione, et elettione
delli sudetti doi soggetti al signor principe d’Oranges, et l’Eccellenza sua
appunto me lo disse; soggiungendomi; sorridendo, vorrei
che mi dassero anco l’auttorità di far l’ambasciator per Venetia,
che lo farei ben presto. Così bisognerebbe io risposi; et ella
ripigliò questo tocca alli signori Stati. Et mi soggiunse quello
che havevo inteso per altra via, che la passata settimana
haveva raccordato alli signori Stati sudetti c’hormai era
tempo di venir a tal nominatione, et far la speditione;
et l’haverebbe ancora raccordato; et eccitato, conside-
rando, che sarebbe bene, che fosse in tempo di poter
passar per il paese de’ Svizzeri, et far l’ufficio c’haveva
raccordato la serenissima Republica. Io applaudei al suo senso
dicendo però, che questo sarebbe stato far qualche cosa,
quando non ci fosse risolutione di mandar persona espressa
ai detti Svizzeri; ho poi saputo, che dopo la propositione
fatta da sua Eccellenza è stato scritto in Zelanda a tal
effetto, et perché li deputati di quella Provincia siano 
--- page 422v---
 auttorizati; sendo anco assicurato da alcuno dell’assemblea, che
alcuni d’altre Provincie hanno già l’auttorità; ma che in
quella in particolar di Holanda si tira innanti, et mi disse il
signor ambasciator d’Inghilterra, che teneva per fermo, che qualche
interesse particolare la portasse innanti. Mi nominò sua Eccellenza
il signor Bocorst, che sarà capo dell’ambasciata per Francia et che
si parlava di lui per andar a risieder presso la Serenità vostra
per Ambasciatore. Se questo va il signor Francesco Arsen prenderà il
suo luoco nell’assemblea de’ Stati Generali, che altrimenti non
vi vuol entrare; et sarà facil cosa, ch’egli persuade detto
Bucorst ad accettar la carica, quando gli sia data; così
sono stato avvertito da signore assai pratico dei concetti
del medesimo Arsen. Nella qual opinione concorre anco il signor
Ambasciator inglese. Io posso ben dir alla Serenità vostra che ’l signor
principe Mauritio ha a cuore questo negotio, et si
scuopre che vi mostra affetto particolare.
Mi communicò sua Eccellenza che li signori Svizzeri cred’io quelli di Zurich, et
di Berna havevano col mezo del signor marchese di Bada
procurato, che monsignor di Brederod agente di questi signori
a Heidelbergh facesse instanza qui a nome loro per
haver una persona di commando per dar regola, et metodo
alla loro militia, sendone affatto privi massime doppo
la perdita, che havevano fatta del colonello Nicolò
Molina nel paese de’ Grisoni in Valtelina; che a lei 
--- page 423r---
 esso Brederod haveva scritto, et tanto credeva havesse fatto
alli signori Stati, che non lo sapeva ancora; non havendo doppo
la ricevuta delle lettere, che fu la sera innanti parlato di
questo. Io da ciò presi campo di pregar sua Eccellenza che a pro-
curar, che Svizzeri già che ricercavano fossero sodisfatti
nella loro instanza; considerandole il servitio, che se ne
saria ritratto per ben publico; et aggiungendo tutto quello
di più, che stimai proprio per renderla persuasa. Mi disse,
che non sapeva chi potesse esser proprio per quella Natione.
Nominò li soggetti principali, che c’erano;
et cade su la necessità, che n’ha lassato; ma parlo
del già Capitano della sua guardia, hora al servitio de’ principi.
Et restò meco in questo, che vi haverebbe havuta consi-
deratione, et che ne haverebbe trattato colli signori Stati.
Coadiuverò questo negotio già che mi par di coprir in sua
Eccellenza volontà assai inclinata ad esso; et nel partir anco
da lei glielo raccommandai.
Mi confirmò sua Eccellenza un avviso, che prima anco havevo
havuto, che ’l marchese Spinola nonostante la stagione
s’era impossessato di Frideburgh città imperiale non
molto discosta da Francfort, et haveva fatti avanzar
alcuni de’ suoi per impossessarsi anco d’un castello dei signori
conti di Solms. Ha spiacciuto alli signori Stati quest’
avviso, et dubitano di peggio, temendo in oltre, che 
--- page 423v---
 l’Imperatore metti in essecutione il disegno, che par, che si sia
scoperto, che quella Maestà havesse pensiero di valersi di persona
espressa per tentar la divisione dell’unione de’ principi
protestanti; et forse, che a questo fine è diretta la risolu-
tione della missione delli doi soggetti nominati dall’Eccellenza sua.
Era corsa qui voce, che la regina di Boehmia f[o]sse morte;
se ne intese poi il contrario; anziché avanti hieri capitò
qui un cavallier scocese, che portò sue lettere al signor principe
Mauritio, et al signor ambasciator d’Inghilterra. Detto Cavalliere l’ha
lasciata a Custrin nel Paese della Marca castello
di giuridittione del marchese di Brandemburgh, il quale
trovandosi in Prussia li consiglieri di lui, che sono a
Berlinghen consultarono che non fosse bene, che detta
Principessa di fermasse nelli dominii del detto Marchese
elettore rispetto di non gelosia particolarmente a Polonia
da chi aspetta la investitura del medesimo ducato di Prussia
onde vi è pensiero, ch’ella si possi retirar a Wolffenbeutel
nel ducato di Bransuich quando detti consiglieri conti-
nuino a proceder con questa riserva; di che sua Eccellenza si
dispetta estremamente.
Poco si promettono questi signori del detto Marchese elettore per gl’affari
correnti d’Alemagna dubitando, che per li suoi interessi
vada riservato per non offender manco l’Imperatore et casa d’
Austria. Gratie etc.
Dall’Haya li 12 genaro 1621
di vostra Serenità
humilissimo et devotissimo servitore
Christofforo Suriano

--- page 424r---


--- page 424v---
Al serenissimo principe di Venetia
2da
n° 264 comincia 265

