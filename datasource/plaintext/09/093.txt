
--- page 465r---
2da
n° 274 comincia 273
Serenissimo Principe
non volendo mancar li signori Stati ad ogni più ferma sicurezza di queste
Provincie hanno risoluto, come avvisai colle mie ultime lettere n° 271 fin
272 che aggiungo replicate a queste, il doppio augumento delle
loro militie, et di più han fatti venir qui deputati di tutte le
Amiralità per consultar il modo col quale doverà assicurarsi le
cose della marina, et della navigatione. Pensano di voler
intratenir vasselli alla volta delle spiaggie di Gravelinghen
Doncherchen, et altrove ne’ luoghi sottoposti ai serenissimi arci-
duchi, et s’è terminato intartener a tal effetto più
di cinquanta, et più di sessanta vasselli armati, et che
doveranno esser pronti per li primi d’aprile tempo
alla spiratione delle tregue a fine di evitar qualche
mal incontro, et perché li traficanti passino sicuri nelle
loro negotiationi.
In questo mentre quelli che hanno vasselli ad ordine per
sortir da questi porti non doveranno farlo prima di
aprile prossimo, ch’è tutto per veder ciò che riuscirà
della tregua.
Inoltre è stato stabilito, che niun vassello potrà sortire,
che prima non si sappi ove habbi a diriger il suo camino,
qual carico porti, et dove haverà a far scala; et
quanto a polveri, balle, et altre amunitioni di guerra 
--- page 465v---
 ho inteso, che resta prohibita l’estrattione, il caso, et la
congiontura porta, che riesca la cosa conforme al desi-
derio, et mente della Serenità vostra.
Tutte queste cose non fanno però venir in chiaro qual sia la
vera risolutione da questa parte toccante la tregua
o per la prorogatione, o per il rompimento d’essa; basta
almeno che il signor principe d’Oranges per quello tocca alla
carica sua di generale per terra, et per mare non manca
di dar ogni buon ordine, di far far ogni preparatione
conveniente, et tale come se havesse a farsi la guerra.
Spagnuoli dall’altro canto a Doncherchen hanno ordinati
dodici vasselli a prepararsi in forma di vasselli da guerra
et si vanno mettendo ad ordine, sendo già qualcheduni
pronti, così sono avvisati li signori Stati.
Per genti da guerra di cavallaria, et infanteria si confermano
li medesimi avvisi di levate dalla parte di Brabant, che
si sono havuti li giorni passati.
Quanto alle navi da guerra di questi signori che sono nel Medi-
terraneo non si è fatta risolutione alcuna, né si
crede, che sarà fatta prima della riduttione di
Holanda, che sarà fra quindeci giorni; poiché
pensano anco governarsi secondo gl’accidenti, 
--- page 466r---
 considerando alcuni, che li signori Stati vorranno haver un
corpo d’armata maritima anco di là lo stretto quando
il caso porti, che si rompi la guerra, a fine di travagliar
lo Spagnuolo anco da quella parte quello che in
tante provisioni viene considerato da alcuni è la spesa
alla quale doveranno soggiacere, ma a questa doveranno
le Provincie, et le Amiralità provedere.
Havendo questi signori mira particolare allo stato suo considerano
anco allo stato infermo dell’Alemagna, et con sentimento
proprio all’imbecilità di quei principi comiserano a
quell’interesse. Sentono sempre le nuove che di là
vengono con non poco scontento, perché sono contrarie
al desiderio loro, et al ben commune. La voce del bando
imperiale contro il Palatino, il principe d’Hanalt, et
altri adherenti (che vostra Serenità haverà già intesa) le spiace
in estremo; et se ben non è contra gl’altri principi
dell’Unione, l’imaginano, che non tarderanno ad haverne
anco quelli la parte loro: in tanto però non hanno lasciato
di incorraggiarli con lettere, et anco colle medesime hanno
ordinato ai loro ambasciatori in Inghilterra di far efficaci ufficii
con quella Maestà: perché non abbandoni quella
Provincia, et quei principi.

--- page 466v---
Li doi ambasciatori estraordinarii, che detta Maestà mandò in
Alemagna per la trattatione d’accordo con l’Imperatore, et col
Re palatino arrivorono qui hieri a sera da Amburgh
non haveranno audienza particolare nell’assemblea dei
signori Stati, poiché non tengono lettere credentiali; ma si
crede, che in ogni modo l’Eccellenze loro non mancaranno
di far ogni ufficio con detti ambasciatori per li medesimi affari di
Alemagna. Io conforme al mio debito li ho visitati,
et dato ogni più certo testimonio come humil ministro
di vostra Serenità del rispetto che da lei è portato alla maestà
del loro Re, et da ambidoi sono stato corrisposto
con termine proprio, et affettuoso. Sono alloggiati in
casa del signor ambasciator Carleton, et credo, che partiranno fra
doi, o tre giorni. Uno di essi mi disse, che havendo
rimarcato in questo viaggio di Alemagna, et osservato
nelle negotiationi de’ Spagnuoli, et d’Austria, che
a niun’altra cosa si mirava più, che a portar il
tempo innanti, et avanzar con esso quello ch’era
della loro intentione, come havevano unitamente
rappresentato questo al Re loro signore, così all’
arrivo in Inghilterra non haverebbono mancato d’imprimerlo
con ogni sincerità nell’animo della Maestà sua.

--- page 467r---
Li doi ambasciatori destinati per passar a nome di questi signori ai principi
dell’Unione saranno ad ordine fra tre, o quattro giorni
per partire, quando altra risolutione non segua, che
li facci ritardar la partenza.
Si trova qui quel visconte di Lormes, venuto doppo la disaven-
tura successagli per intender da me qual risolutione
era nella Serenità vostra per il negotio di quei vasselli di corso, et
s’io volevo, che andasse a Venetia, et volendolo
gli dassi commodità di denaro, et persona, che lo accom-
pagnasse. Io credevo che l’ordinario mi portasse qualche
lettera, et ordine di lei in questo proposito, ma non
havendone havuto non so quello doverò far di lui. Egli
ricerca da me che lo licentii con una scrittura, che non farò,
o con altra maniera per la sua cautione, et scarico come
egli dice, né a tal cosa devenirò, ma se vorrà andarsene
non mi comparendo cosa alcuna dalla parte di vostra Serenità
lascierò, che da sé stesso lo facci, in tanto se mi venirà
altro ordine lo essequirò in quella maniera che vedrò esser mente di lei.
Dell’alfier Battino Natale corso parlai al signor principe d’Oranges
né sua Eccellenza mi seppe dir altro se non, che per l’instanza, ch’egli
le ne haveva fatto lo haveva raccommandato all’eccellentissimo
Trivisano; che lo haveva conosciuto per buon soldato, ma che 
--- page 467v---
 non haverebbe potuto dir, né attestar di vantaggio alla Serenità vostra della
persona di lui; et ringratiò vostra Serenità della stima
che mostrava far della sua raccommandatione aggiungendo che altre volte
per nome di lei gli era stato offerto non seppe dir se sedici
o vinti ducati il mese, et che però ella poteva risolver
quello che stimasse proprio, et di suo servitio. Gratie etc.
Dall’Haya li 23 febraro 1621
di vostra Serenità
humilissimo, et devotissimo servitore
Christofforo Suriano

--- page 468r---


--- page 468v---
Al serenissimo principe di Venetia
2da
n° 275 comincia 274

