
--- page 066r---
2da
n° 199 comincia 198
Serenissimo Principe
restano li signori Stati assai contenti delle nuove, che ultimamente
hanno ricevute di Alemagna scritte a sua Eccellenza dal conte di
Solms della risolutione presa nella dieta di Praga, che
quei Stati manteniranno sei milla fanti, et doi milla
cavalli, altrettanti li Moravi, et tanti ancora la Slesia.
Et il re di Bohemia per la parte sua promette man-
tener sette milla fanti. Del Gabor già ridottisi nella
provincia di Moravia ascendono in circa a otto milla.
Di che tutto vostra Serenità ne deve dai luochi proprii haver
più particolari incontri.
Questo numero è parso qui considerabile, et stimato da
sua Eccellenza che intende bene il mistiero, et de altri
signori del Governo troppo per la spesa, et più per la
confusione quando massime non vi concorri la
disciplina, et il termine proprio per tener in
officio la soldatesca ch’è del ben pagarla, et
deviarla coll’essercitio, et colle pene dall’insolenza
et dal rovinar il Paese, effetti provati troppo pernitiosi.
Altri avvisi vengono che dal campo imperiale si sbandi
la soldatesca, mal pagata, et corri all’esercito del
principe di Anhalt; et scrive il medesimo conte di Solms
che anco il reggimento del colonel Lantespergh
del duca di Baviera si fosse amutinato, mettendo
a basso l’insegne, perché s’era voluto sminuir a’ soldati
le loro paghe; et che la voce correva tra loro, che
sarebbono andati in Bohemia. Le lettere sono de’ primo 
--- page 066v---
 del presente. In ogni modo non ho voluto passar di scriver
questo tanto.
Si contentano bene li signori Stati della conivenza, che intendono
usar il re d’Inghilterra nel lasciar che si levino genti, et
si faccino colte di denari per il re di Bohemia
ma mal volontieri sentono, che stia nel resto quasi
nella neutralità, et dubitano grandemente che
l’Ambasciator spagnolo lo inganni.
Sendo anco avvisati della poca inclinatione che ’l principe
di Waglia ha di maritarsi alla figliola di Spagna
ne godono grandemente. L’avviso non li è scritto dal
loro ambasciatore; ma da altra persona a chi prestano fede
assai; ma vostra Serenità deve sapere quello, che intorno ciò
passi dall’eccellentissimo Lando, et insieme se sia vero che Gondemar
habbi fatto apertura al Re che s’interponghi per la proro-
gatione della tregua. In tanto ardisco di scriver questo
in quanto uno dei signori Stati me l’ha communicato ricer-
candomi con instanza se ne havevo qualche nuova.
A questo proposito dirò riverentemente alla Serenità vostra. A dì passati
diedero questi signori ad un loro suddito represaglia sopra li beni che ’l vescovo
di Gantes possede in questi paesi per la summa di 1500
fiorini in circa di rendita: all’incontro mi disse hieri
l’Eccellenza sua, che havevano li serenissimi arciduchi data
represaglia de’ beni, che li sudditi di queste provin-
cie possedono di là per il valor di più di vintimilla
fiorini di rendita in che erano interessati molti 
--- page 067r---
 principali, et cercano quanto possono trovare: aggiungendomi
con sorriso lasciano star li miei beni perché mi vogliono per
amico; et continuò che s’era scoperto farsi questo per
metter la cosa in negotio, che per esso s’inviassero deputati
et così trovar mezo di far passar parola di trattatione di
tregua, quasi come se noi fossimo quelli che ne dimandassero
la prorogatione. Io dimandai all’Eccellenza sua quello, che
ne sarebbe; rispose non lo so. Noi al certo non la cerca-
remo. Spagnoli mostrano di non volerla, anzi sono avvisato
che ancorché sia desiderata da quei sudditi: in ogni modo
non ardiscono parlarne parendo che vi sia come una
tacita prohibitione. Mostrando Spagnoli sentir male
quello che ne promuovi ancorché per passaggio qualche
discorso. Sono artificii soliti di riputatione, che
cuopre l’inganno.
Ho havuto avviso dal Pasini, che si attendeva con desiderio
grande a Brusseles di Spagna don Francesco Me-
dina: intanto quelli, che pensano haver cariche di
levate s’erano retirati ai loro quartieri per ritor-
nare, et si parlava di gran levate di più ancora
che di diecimilla fanti.
Sua Eccellenza quando fui seco haveva avvisi in conformità,
ma a mezo giorno ne ricevè altri, ch’era arrivato
il Medina, et che subito erano state spedite poste
per diversi luochi, et particolarmente a Bolduch richiamando
officiali, et altre genti. Tiene per vero l’avviso; ma 
--- page 067v---
 ne aspetta anco più sicurezza.
A Doncherchen erano arrivati mille doicento Portughesi
et una nave venuta in Zelanda da San Luchar
riferiva, che s’aspettavano in questi paesi quattro
milla Spagnoli, che haveva lasciati in quel porto
imbarcati. Se sarà vero presto se ne doverà haver
qualche miglior incontro.
Qui aggiunta mando per quelli dell’Eccellenze vostre che n’haveranno
la curiosità la difesa fatta per le ragioni de’ Bohemi stampata
secretamente a Videlburgh, con li patti per la perpetua successio-
ne delli regni d’Ongaria, et Bohemia.
Mando anco la copia del giornale del viaggio de m(esse)r Cornelio
Wixdorp venuto colla nave San Marco, sendomi anco
valuto di qualche particolari in esso contenuti nel scriver
a quest’Amiralità per veder s’io potessi avanzar il servitio
et profitto della Serenità vostra ma dubito, che incontrerò difficoltà
senza frutto.
Un’altra nave d’Encusen La vacca macchiata arrivò la passata
settimana. Ne restano ancor doi. In tanto ho havuti li roli
ricuperati dal vassello Santa Giustina. N’ho fatta copiar
una parte, et l’altra si copia per mandar ove si conviene
già quello di S. Marco l’ho mandato in Amsterdam
tre n’hanno havuti quelli d’Encusen, et uno quelli di
Roterdam: restano ancor doi delli doi vasselli che
non sono ancor arrivati, et si dubita assai, che siano persi, che Dio non vogli.

--- page 068r---
Partì hieri per il suo viaggio di Francia la signora principessa
d’Oranges, che a dir la verità ha lasciata la corte scon-
solata sendo la sua casa il più honorato trattenimento per le
persone di qualità. Ella non volendo mancar in conto alcuno
alla cortesia di chi è dotata, domenica venne in questa casa della Serenità vostra per visitarmi, come fece, et con maniere molto
gratiose mi pregò di attestar a tutta quella serenissima Republica
che le vive grandemente devota, et che io le raccommandassi
il principe Henrico suo figliolo assicurandomi, che è sempre
della medesima buona volontà di servir quel serenissimo Stato
quando l’occasione se gli presenterà. Io promettendole,
che non haverei mancato nel resto sodisfeci prima, che
se ne andasse con questa Principessa in quella maniera
che stimai propria, et debita. Ha detto di tornar
a settembre.
Saranno con queste le replicate di tre lettere che
scrissi hoggi otto da n° 195 fin 197. Gratie etc.
Dall’Haya lì 28 aprile 1620
di vostra Serenità
humilissimo, et devotissimo servitore
Christofforo Suriano

--- page 068v---


--- page 077r---


--- page 077v---
Al serenissimo principe di Venetia
2da
n° 199 comincia 198


--- page 069r---
Giornale, overo nota del viaggio, che hanno fatto li sette
vasselli da guerra del numero delli dodici, che ’l signor residente
Suriano ha mandati d’Holanda al servitio della serenissima
republica di Venetia, et licentiati dall’eccellentissimo signor capitan general da
mar Veniero per tornar alla loro Patria, tenuto per
Cornelio Wixdorf così commandato da sua eccellenza Venier.
Essendo li prescritti vasselli licentiati avanti la città di Corfù li
26 ottobre 1619. Sono ristati lì fino il primo novembre
seguente facendo in quel mentre le loro provisioni de’
viveri, sendosi fra loro capitani accordato di provedersi per
tre mesi in circa.
Partendo il medesimo giorno del primo dalla detta città si messe il
vento hora bonazza, hora variabile, che durò così fino
alli 6 novembre quando passorono l’isola chiamata
Pachsò la più vicina di Corfù la notte fu il vento
tra ’l Ponente, et mezo giorno.
A’ 7 novembre sendo ’l vento alla quarta di Levante verso
il mezo giorno ancor per quella sera non si perdé
di vista la detta isola di Pachsò.
Alli 8 detto era il vento tra mezo giorno, et Levante Zud
Ost ch’era buono, et si caminava il nostro corso di
mezo giorno Ponente Zud West.
Alli 9 detto essendo ’l vento alla quarta del Levante più
vicina al mezo giorno Zud Zud Ost si continuò il
corso come di sopra. A mezo giorno cambiò il
vento nella quarta di Levante che tocca della
Tramontana nord nord oost con vento gagliardo,
et tale, che ’l capitan Bornon sopra la nave Menistecherch 
--- page 069v---
 ruppe l’arbore del moschetto caminando però il nostro
camino.
A 10 novembre era il vento come di sopra, et passamo l’isola
di Malta, caminando l’undecimo giorno con vento in poppa
come seguì alli 12 la sera fu bonazza, che continuò fino
la meza notte quando cominciò a rinfrescare.
A 13 vedemo l’isola di Panthelera venendo quella sera in nostra
compagnia doi vasselli holandesi, che venivan di Levante
et era il viaggio loro verso Amsterdam.
Così si caminò anco il giorno seguente che fu alli 14 con buon
vento, et quel giorno fossimo a vista dell’isola di Cicilia,
et di Trapani.
Alli 15 tornò il vento Tramontana più vicina alla quarta
di Ponente Nord Nord West con furia sì grande che
fossimo sforzati levar le vele di gabbia traversando
il mare tra la Cicilia, et Barbaria, et quella tempesta
durò anco alli 16 et 17 quando vedessimo un’altra
volta l’isola di Pantalera.
A 18 la mattina era il vento Levante alla
quarta più vicina di mezo giorno Zud Zud Oost
et caminavamo il nostro corso fino al mezo dì che
il vento tornò Tramontana Ponente Nord West
et appresso di noi arrivorono quattro vasselli, che
venivano di Holanda, tirando al loro arrivo il
nostro Amiraglio doi tiri a fine che si venissero a
dar a conoscer il che fecero, et uno de loro fu
conosciuto per fratello del luogotenente del nostro vassello
San Marco, alla nave del quale andò il Capitano 
--- page 070r---
 et luocotenente tornando subito al loro vassello, et come essi
havendo il vento assai buono partirono da noi salutando il
nostro Capitano con tre tiri, a’ quali fu risposto con altri
tre, così noi quella notte havessimo una tempesta grandissima
che continuò il 19 et 20, nel quale si fece un poco
quiete. Il vento però era contrario sendo dalla parte
di Tramontana Nort.
A 21 il vento si messe tra ’l mezo giorno, et Ponente più vicino
al mezo giorno West Zud West, et finchéa mettessimo
a basso dodici delli più pesanti pezzi per evitar il danno
che ci haveriano potuto causar per la tempesta.
Su la meza notte ci venne il vento da Levante Oost
ma durò poco fin li 23 novembre la sera tornando
tra Tramontana, et Ponente Nord West, et si vedeva
Capo Buono in Barbaria.
Continuò il medesimo vento contarrio fino li 25 et la sera
sotto l’isola di Trapani si gettò l’ancora andando li
capitani il giorno seguente alla città di Trapani per
non perder tempo di proveder di quello che havevano
bisogno, et io fui con loro per solecitar ch’ispedissero
né però potemo sortir di quel porto per li venti con-
trarii che alli 29.
Quando partì dalla città il nostro vassello, passò quella notte
per la nostra armata alcuni vasselli holandesi, come anco doi inglesi, che restorono in nostra compagnia.
Sendo tornato il vento contrario si passò così fino al primo
decembre, et non ostante, che ’l vento fosse di mezo dì
che toccava della quarta di Ponente Zud Zud West furono
in ogni modo levate le ancore, et li vasselli entrorno 
--- page 070v---
 nel mare, parve che si mettesse buon tempo; ma la sera fu il
vento mezo giorno Ponente Zud West.
A 2 decembre sendo il vento pur contrario mezo giorno verso
la quarta di Ponente West Zud West questo continuò
sino alli 8 quando la nave Il gallo bianco, o sia San
Francesco tirò un pezzo, et mandò per il nostro Capitano del
vassello San Marco, come fece anco per gl’altri capitani
per consigliar che rimedio saria per il più utile, et profite-
vole della serenissima Republica, poiché mentre il vento non voleva
servire, et li viveri suoi cominciavano andar mancando.
Quella sera però non fecero altro, che concluder, che ’l
giorno seguente sarebbono stati di nuovo insieme.
Ma non puote questo esser sendo piacciuto a Dio, che li venti
fossero così contarii, et impetuosi, che non era possibile
il poter andar a bordo; et la mattina seguente venne
una furia di vento sì grande, che ’l nostro trinchetto
nuovo si ruppe, come anco la maestra, et la nostra
mezana andò in tanti pezzi, che non se ne salvò alcuna
parte. Et per la medesima borasca anco Il gallo bianco
perdé il suo trinchetto, et la maestra.
Alli 11 tutti li vasselli funno divisi per detta tempesta l’uno
dall’altro trovandosi l’Amiraglio con li vasselli Emaus, et
Angelo volante, et li doi mercantili; et noi eramo
quattro San Marco, Gallo bianco, Santa Giustina, et
Re David: ma questa divisione non sarebbe stata
se li vasselli, che havevano il vento da noi fossero
venuti a basso.
Continuò la tempesta fino alli 13 che ’l vento corse buono
alla parte di Levante Oost ma bonazzò essendo noi 
--- page 071r---
 sotto l’isola di Sardegna; ma alli 14 tornò il vento Tramon-
tana Ponente più verso il Ponente West Nord West con
tempesta che continuò fino alli 16 quando il capitano Haech
tirò una canonata per haver li altri capitani al suo vassello
che tornorono la medesima sera, che si videro lontano
cinque vele, né si seppe che vasselli fossero se non la mattina
delli 17 che arrivando appresso di noi erano li nostri
compagni, et li doi vasselli mercantili: onde quel giorno
si trovamo tutti insieme, et venendo il vento da Levante
Oost caminassimo unitamente il nostro corso.
Ma il vassello Santa Giustina non havendo più viveri, et per
necessità trasportato dal vento corse per Caleri in Sardegna
noi però seguitamo il nostro camino; ma come la notte
si mise il vento di tutto contrario, et poi calmò, così
ancor noi mancandoci le provisioni scorressimo alla
volta di Caleri, et quel medesimo giorno arrivorono appresso
di noi li doi inglesi, che a Trapani erano venuti in
nostra compagnia, et per le gran tempeste si
scontorono dalla nostra compagnia.
A 19 decembre arrivassimo su la spiaggia di Caleri, onde li
nostri cinque vasselli con li doi mercantili aspettonno
fino al Natale che era alli 25, ma parendo che servisse
il vento buono La vacca macchiata, et Il re David
et li doi inglesi levorono l’ancore et fu li 23 decembre
non volendo più aspettar gl’altri vasselli, che però non
perderono tempo a provedersi, et li doi dissero, che non
ne havevano bisogno.
Qua si potrebbe forse pretender qualche cosa contra li capitani
caso che li doi vasselli sudetti fossero prima arrivati 
--- page 071v---
 al Paese delli altri cinque, et questo perché li capitani di esse
cinque non si erano provisti così bene a Corfù come li duoi
mentre tra loro fu accordato di far provisione per tre mesi
et non era più che per doi mesi, o un mese et doi terzi in circa.
Li detti capitani non havendo né credito né denari per comprarli
loro viveri sono stati forzati vender una gran quantità di
polveri, et questa cred’io che fosse intorno a 113 barilli
della qual il peso di quaranta barilli tratti dal nostro vassello
fu di 4626. Quanto all’altre a me non è stato possibile
intender il certo numero del peso a vassello per vassello,
ma bisogna, che sia a proportione. Et ha anco il capitano
della nave Santa Giustina, come ho inteso venduti quindeci
moschetti.
Et havendo le nostre cinque navi fatto vela com’ho detto a’ 25 decembre
gettorono all’ancora alla vista della città per provedersi di
acqua, et legne. La notte venendo il vento buono facessimo
vela, et la mattina del giorno seguente a’ 26 si trovassimo
tra otto vassellotti francesi caricati con frumenti, alli
quali tirassimo doi tiri, ond’essi si retirorno alla nostra
armata su la notte, caminando verso Marseglia.
Venendo al giorno seguente il vento contrario et Tramon-
tana Ponente fossimo forzati metter l’ancora sul
medesimo luoco d’onde eramo partiti, lasciando quivi
il capitano del vassello Santa Giustina quattro delli suoi huomini.
Del vassello San Marco un marinaro, che haveva ammazzato
un altro marinaro. Del capitan Bornon fuggì il suo
luocotenente per haver ammazzato uno dei suoi huomini,
come il medesimo Bornon per certo tradimento come disse messe
in terra quattro altri delli suoi huomini. Così anco è
successo, che nel vassello San Francesco fu ammazzato 
--- page 072r---
 un altro huomo, onde l’altro scappò, che in tutti sono undeci huomini,
li quali doverebbono perder tutto quello possono prender, come che
sono tenuti per Schelms.
Li 28 decembre venne il vento da Levante Tramontana Oost Nord Oost
et qualche volta Tramontana Levante Nord Oost si fece vela, et
si passò a’ 29 decembre l’isola di Sardegna, et San Pedro mettendo
il nostro corso tra ’l Ponente, et mezo giorno West + Zud.
A’ 30 decembre continuò il buon vento, et corso; ma all’ultimo
venne il vento contrario, et assai grande con nebbie essendo il
vento da Ponenente più verso il mezo giorno West Zud West
fino la sera che fece più calma.
A’ primo genaro la sera continuando il medesimo vento vedevamo tutte
doi l’isole di Maiorica, et Minorica, et la notte come uno che
portò il fuoco passò tra l’isola così il luocotenente della
nostra nave San Marco contra ’l costume messe anc’egli
altro fuoco, et detornò camino, così che la mattina seguente
non vedevamo altri vasselli, che solo Il gallo bianco o San
Francesco, che seguitò il nostro vassello. Il qual Luogotenente
ch’è posto per patrone del vassello si escusa, che con
sì gran vassello non li bastava l’animo mettersi in pericolo
la notte massime di passar tra doi isole temendo di accostar
le terre.
A’ 3 genaro, et 4 havevamo una tempesta con contrarii venti; ma
alli 5 la mattina era bonazza, però vento contrario, come anco fu alli 6 genaro.
A’ 7 vedevamo di nuovo l’isola di Minorica un’altra volta
sendo il vento da Ponente Zud.
A’ 8 genaro corse il vento Tramontana Levante, et caminassimo
il nostro corso fin alla meza notte, che cominciò a tempestare 
--- page 072v---
 in maniera, che non potevamo caminar che alla maestra, et
trinchetto.
A’ 9 genaro continuò il buon vento, et era da Tramontana.
Qua disse il pilota, che ’l corso, ch’egli haveva posto sulla
sua guardia era stato cambiato, o rimesso, et questo
seguì a tal maniera che.
A’ 10 genaro vedevamo la costa di Barbaria non pensando
li patroni né il pilota, che potessimo esser così vicini alla
terra.
A’ 11 genaro era il vento ancor nort cioè da Tramontana
et con furia tale, che dubitassimo esser gettati contra
la Barbaria.
A’ 12 detto pensavamo per certo di perder il vassello, et la
vita perché non eramo discosti doi leghe dalla terra; conti-
nuando la pericolosa tempesta; et il nostro Capitano
circa la meza notte fece congregar tutte le nostre
genti per pregar Dio, che perdonasse all’anime nostre
perché ci pareva di certo veder la morte vicina; quanto
piacque a sua divina Maestà, che ’l vento s’abbassò
tanto, che portamo le vele di gabbia, et così coll’
aiuto di Dio per forza di vele tenevamo il vassello
lontano dalla terra.
A’ 13 era ancor il vento contrario però bonazzò; ma la notte tra
li 13, et 14 venne il vento buono che continuò fino alli 15
genaro la sera, che ’l vento tornò contrario così che non po-
tevamo caminar più alto, che di Tramontana toccante
la quarta di Ponente, et tal hora di Ponente Tramontana.
A’ 16 era il vento da Ponente alcune volte tra il Ponente,
et Tramontana assai gagliardo; et tale, che si ruppe 
--- page 073r---
 l’arboro del moschetto del vassello Il gallo bianco.
La mattina a’ 17 era buon tempo; ma vento contrario, et
Ponente. La notte circa le otto hore vene il vente
di Levante; come anco a’ 18 genaro; ma fossimo
forzati di aspettar Il Gallo bianco, che haveva
rotta la sua vela di gabbia, come disse, et perché
anco non haveva l’arbore del moschetto; ma fu al
mezo giorno la sua vela accommodata.
A’ 19 fu il vento da Tramontana, et caminamo il nostro
corso fino alli 20 genaro la sera, quando il vento
corse contrario, et a’ 21 la sera vedessimo la terra ferma
di Spagna. Essendo il corso Tramontana poco meno
che Ponente, et il vento soffiava da Ponente.
A’ 22 continuando il contrario vento con tempesta risol-
ve il Capitano con il patron, et pilota di correr su la
spiaggia de Formenter, et arrivando sotto l’isola
non fu possibile pigliar terra; ma fossimo forzati
di resta quella notte in mare.
A’ 23 genaro corressimo sulla spiaggia d’Ivisa sotto
la città essendo il vento Ponente maestro onde
Il gallo bianco come quello, che non haveva
moschetto non puote entrar nel porto.
A’ 24 non vedessimo più Il gallo bianco per li gran venti che
quella notte erano stati; et arrivò sul medesimo
giorno per contrarii venti su la spiaggia un filippato
di Hoorn, che camminava verso Amsterdam. Il patron
del quale disse, che non erano poco più di tre setti-
mane, ch’era partito di Bari nel golfo; et 
--- page 073v---
 noi eramo stati da Corfù a venir fin là tre mesi
o poco meno. Et restò in nostra compagnia.
Restamo là fin alli 4 febraro, vendendo qui il Capitano sette barilli de’
polvere, che pesorono netto denari 870 per provedersi di
vini per le genti.
Havendo a’ 3 febraro il Capitano con il Consiglio fatta giustitia
messero in terra 3 delli suoi huomini come schelmi
et uno era il suo capo bombardiero; un bombar-
diero, et il terzo un marinaro di gabbia, dicendo che
havevano voluto tradir il vassello. Quanto a me
non lo so se sia vero. Questi come ho detto di sopra
hanno anc’essi persi li loro gaggi, che devono
haver del servitio prestato.
A’ 4 febraro levamo l’ancore facendo vela con il vento
nel mezo giorno Levante però calmo. Et quel filipotto
caminò con noi quel giorno. La notte tornò
il vento contrario Ponente Tramontana onde
non potevamo navigar più alto, che Ponente
maestro o lì in circa con vento assai gagliardo
la notte fu il vento Ponente, et così grande che
fin la mattina non potevamo portar le vele di gabbia.
A’ 6 il vento fu Tramontana Ponente assai buono.
A’ 7 fu così gran tempesta, che ’l Capitano et pilota risolverono correr
su la spiaggia di Maiorica, ove s’arrivò la medesima
sera aspettando quivi per li contrarii venti fino alli
13 facendo in questo mentre il Capitano provisioni de’
viveri, dovendo far ancor un così gran viaggio
et sul prescritto giorno de’ 13 facessimo vela, et con noi 
--- page 074r---
 si accompagnarono un vassello francese, un inglese, che
velleggiavano per Alicante, et un holandese che
passava a Lisbona in Portugallo, sendo finchéa
il vento buono, che continuò fino alli 15, che venne
assai calmo, et il vento da Ponente onde caminassimo
per la quarta di mezo giorno al Ponente a vista
dell’isola di Formenter.
Il detto vento continuò fino alli 17 quando venne Tramontana
et si scostorono da noi l’Inglese, et Francese,
et quella sera vedessimo il Capo di San Martino
in Valentia.
A’ 18 col medesimo vento passamo Cartagena.
A’ 19 sendo vicini al Capo de Gattas vene il vento
contrario et Ponente, et andavimo quella notte
all’ancora sopra la spiaggia vicina.
La mattina servendo il vento buono da Tramontana
Levante Nord Oost levamo l’ancore caminando
il nostro corso sul giorno venne il vento da Levante,
et poi da mezo giorno, et Levante la incirca.
Caminando così con buon vento quel giorno, et il seguente
giorno, sendo tal volta calmo, et variabile
arrivamo a’ 22 la mattina avanti Gibilterra
nel stretto il qual passassimo a’ 23 la mattina
caminando così con buon vento fino al giorno
seguente finché venne bonazza; et la mattina a’ 24
arrivò appresso di noi una nave di Medemblich
alla quale tirorono un tiro; vedendo finchéa il
vento di mezo giorno, così che ancor caminavamo.

--- page 074v---
A’ 25 arrivonno presso di noi 8 vele, che venivano fuori
del stretto, et furono conosciuti per Inglesi, et Francesi. Ci salutorono con tre pezzi; et noi facemo lo stesso.
A’ 26 venne il vento di Tramontana, et così continuò contra-
rio la notte.
Tra il 27, et il 28 febraro venne il vento dal mezo giorno, et
caminavamo il corso sul giorno dritto al Ponente
o Ponente maestro con buon tempo. La notte venne
il vento Ponente verso la quarta di mezo dì, che
continuò fino al primo marzo, la sera fu miglior
tempo.
A’ 2 marzo venne il vento da Tramontana, et tra
Tramontana Levante più vicino alla Tramontana, onde
il corso nostro era Tramontana Ponente in circa et tale
volta giusto Ponente Tramontana.
La notte fu Tramontana Levante, che continuò fino alli 6
marzo quando il vento venne la mattina dal mezo giorno
Ponente, in maniera che caminavamo il nostro corso
come anco facessimo alli 7 8 9 et 10 marzo quando
la notte venne una furia di vento tale, che fussimo for-
zati cavar tutte le vele: il vento però continuò buono
et quella tempesta durò fin li undeci marzo in circa il
mezo giorno; et poi venne così calmo, che rimettessimo tutte
le vele.
La nostra conserva restò dietro non potendo seguitarci; ma
era però fuori tutti li pericoli de’ corsari.
Continuandosi col buon vento a’ 12 fino li 15 la mattina
allhora vedemo la terra pensamo, che fosse il fin 
--- page 075r---
 d’Inghilterra et Lesart; ma intorno ’l mezo giorno trovassimo
d’esser tutt’intorno tra le pietre nel luoco chiamato la
Chischas sotto la costa di Normandia in Francia: onde per
li gran pericoli che vi sono per uscirne, et anco perché
niuno delli nostri piloti, né marinari erano pratici
aggiunto li contrarii venti, come dicevano, fossimo forzati
di restar là fino alli 5 aprile. Et il signor Governator che sta
per nome della maestà d’Inghilterra sopra l’isola di Jarse
su la qual spiaggia noi eramo ci fece haver un pi-
lota, che ci condusse fuori di quei luochi pericolosi
havendo il Capitano promesso ad esso pilota per la sua
fatica fiorini cento vinti.
Et ha il Capitano mentre, che eramo in quel luoco venduti
vinti barelli di polvere, che pesorono netto lire cento
l’uno, che sono in tutto denari 2000.
A’ 17 marzo era il nostro vassello su la prescritta spiaggia
in grandissimo pericolo perché l’acqua talmente si abbassò,
che toccavamo il fondo, da che avene anco, che si
perde il timone, il quale per gratia del signor Dio fu
ritrovato il giorno seguente nel mare quando l’
acqua fu di nuovo bassa; et fu accomodato alli
19 di marzo.
Questo fu un grand’errore delli patroni, et piloti perché si
trovorono più di 40 leghe dentro il canal d’Inghilterra
et Francia, che non pensorono, et in luoco pericoloso da
perder et il vassello, et la vita.
Havendo com’ho detto fatto vela alli 5 aprile quella
sera uscimo coll’aiuto di Dio fuori di tutti li pericoli 
--- page 075v---
 di pietre, mettendo il nostro corso doppo l’uscita la
mattina seguente per il porto di Plemua per causa del
vento di Levante, ch’era allhora, che ci servì per
uscir fuori del porto di Jarse.
Et mentre il vento era contrario fece il Capitano alcune provisioni
di viveri, et il borgomastro della città ci diede nuova che delli sette
vasselli restavano ancor tre verso Irlanda.
Nel prescritto porto restassimo fino al sabbato 11 d’aprile
nel qual giorno facemo vela con il vento Ponente
mezo giorno, et passassimo il giorno seguente
il luoco chimato Portlant. Sendo il vento da Po-
nente.
A’ 13 aprile passamo la sera tra Doure e Cales sendo il
vento scarso dalla parte di Tramontana; et tal
volta dalla parte del Ponente più vicino alla
Tramontana.
A’ 14 aprile fu ancor il medesimo vento, et corso a’ 15 aprile
fossimo nella vista del porto di Tessel né per il
contrario vento fu possibile entrarvi, et fussimo
necessitati metter all’ancora fin alli 17 aprile quando
il vento soffiando buono siamo per la gratia di
Dio entrati nel prescritto porto.

--- page 076r---


--- page 076v---
Giornale del Wixdor
nelle 2de n° 199
