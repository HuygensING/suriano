
--- page 028r---
Prima
n° 190 fin 191
Serenissimo Principe
quattro mani di lettere ricevei venerdì passato coll’ordinario di Anversa
tre scritte a’ 7 dello stante, et una a’ 13. Le prime con gli
avvisi di Napoli, et di Medola; et coll’espositione del
gentilhuomo del re di Bohemia, et la risposta datagli.
Mi servono d’informatione, et di lume per valermene
secondo conoscerò per mia debolezza esser di servitio
della Serenità vostra, et di quelle particolarmente toccante il re di
Bohemia non mi prevalerò, che semplicemente necessitato.
Intorno alla quarta dei 13 in un medesimo tempo ero stato
avvertito dal mastro delle poste di Anversa dell’ordine
dato da lei per sua sodisfattione di chi mostrava
contento grande, onde continuerò per quella stradda
l’incaminar li miei dispacci, questo però trovandomi
qui verrà per via di Colonia.
Essequii sabbato passato colli signori Stati l’ufficio di commu-
nicatione dell’accidente seguito in Costantinopoli per
la morte publicamente data al principal dragomano
della Serenità vostra che ben m’avidi esser inteso con
sentimento massime per la mala volontà, che l’Eccellenze loro
compreso, ch’era nel primo Visir contro quella serenissima
Republica; onde tanto più hebbi campo di allargarmi
nell’ufficio, ch’ella mi commette perché al loro Ambasciator 
--- page 028v---
 in Costantinopoli fosse notificata l’unione, che passa tra
le doi republiche; rappresentando quella di più ch’era
necessario per indur li signori Stati a dar gl’ordini necessarii, et che
da vostra Serenità li venivano col mezo mio proposti. Ringratiando
la Serenità vostra di questa confidente communicatione dissero che ’l
Ministro sapendo l’intentione di queste Provincie si sarà
messo all’ufficio, che havevo loro detto haver fatto,
di che sentivano contento, et che erano certi, che altrettanto
haverebbe fatto anco per l’avenire massime alle nuove
commissioni, che li haverebbono ingionte.
Haverebbono li signori Stati volentieri intesa la vera causa con
che s’era mosso il primo Visir a dar la morte al detto
Ministro; et tanto anco mostrò desiderar il signor prin-
cipe Mauritio, a cui per termine di confidenza stimai
a proposito communicar il seguito a fine che
egli anco servisse d’instromento all’effetto dell’
intentione della Serenità vostra per lo scriver all’ambasciator di queste
Provincie. Et mi disse l’Eccellenza sua che doppo l’elettione
del detto Bassa in primo Visir, haveva havuto lettere
da esso Ambasciatore colle quali li scriveva, che mala nuova
era stata quella dell’assuntione del detto primo Visir
a quel grado, come quello che si mostrava inimico 
--- page 029r---
 di tutte le nationi, et che haveva fatti impiccar già
doi marinari di questi paesi; et concluse sua Eccellenza
bisogna guardarsi molto bene, et haver l’occhio, che
non succedi di peggio.
Non dubito, che li signori Stati non siano per scriver. Tornato
all’Haya non mancarò d’intender se lo haveranno fatto.
Fino al partir mio di là per questa volta, che fu hier mattina
non havevano ancor l’Eccellenze sue risoluto sopra la persona
dell’Ambasciator straordinario per venir alla Serenità vostra. Et cavai
questo esser il secreto, oltre le considerationi sopra la
persona dell’Arsen significate riverentemente alla Serenità vostra
con altre mie lettere, che si vorrebbe in un medesimo tempo desti-
nar ambasciata per Francia a fine di levar ogni gelosia. Questo
[è] il dubio, come doverà ella esser accettata se sarà ag-
gradita, o no; et a fine di non incontrar qualche disgusto
pensano communicar questa intentione delle Provincie
a monsignor di Maurier ambasciator di sua Maestà christianissima per tirar
da lui il suo senso, o quello della corte.
Anco in Inghilterra disegnano questi signori ispedir ambasciata per dar
sodisfattione al Re nel trattato del negotio delle pesche.
Non sarà però per adesso; ma hanno stimato bene
di fermar la Maestà sua ne’ suoi pensieri sopra questo 
--- page 029v---
 punto. Havendo scrittto al loro Ambasciatore di far ufficio col
Re a tal effetto. Di tanto hanno anco pregato il signor
ambasciator Carleton, che ha promesso di scriver.
Credono così questi signori di fermar per hora la maestà di quel Re
comportandolo lo stato dell’Alemagna; meritando che
ad esso si attendi, come quello che concerne il commune
publico interesse.
Di Bohemia non si sentono nuove di rilievo; ancorché Spagnoli
al suo solito non lascino di andar spargendo esser vittorioso
il campo imperiale, et che anderà sempre caminando
a maggiori progressi.
Per Alemagna li serenissimi arciduchi hanno permesso per servitio
dell’Imperatore l’estratione di quantità grande di moschetti
picche, et altre armi: et già la condotta camina.
Corre anco qui la voce, et ogni dispaccio si affermando
dei tre reggimenti, che devono venir d’Italia nei Paesi
Bassi. Sua Eccellenza me ne dimandò con instanza, et io li dissi,
quanto ne sapevo, et ella mi disse, che attenderà anco
un reggimento, che doveva venir di Spagna.
Alcuni vogliono, che tutto si facci da’ Spagnuoli per constringer
a parlar nel negotio della tregua; ma cadendone in
discorso l’Eccellenza sua mi disse, che teneva per fermo che Spagnoli non 
--- page 030r---
 volessero guerra da questa parte; et dalla continuatione
del suo parlare cavai, esser il suo senso, et che lo andava
imprimendo nei Stati d’armarsi verso il decembre, o
genaro venturo con augumentar le compagnie tanto di
cavallaria, che d’infanteria, mettersi in guarda alla
campagna, et ai posti. Et questo a fine di non esser di qua
trovati sprovisti; ma poter mostrar testa quando
si volesse da’ Spagnuoli invader o avvantaggiarsi nel
trattato, che havesse a farsi di maggior prorogatione
di tregua.
Sentì sua Eccellenza contento grande intender, che le truppe del Roca-
laura, et lo stesso Rocalaura si fermasse al servitio di
quella serenissima Republica; dandomi segno del piacer, che
n’haveva; et mi promise, che dovendo partir per ritornar-
sene a Venetia il Ver haverebbe fatto saper al Roca-
laura, che facesse quanto poteva perché la Republica
restasse sodisfatta; ma mi aggiunse di nuovo, che
malamente si prometteva, che si potesse spuntar con
quei soldati nella diminutione della paga. Et io la
ringratiai di quanto pensava di farne.
Al detto signor Ver ho significata la sodisfattione publica per
la sua offerta, et buona volontà. Non ho cavata di sua 
--- page 030v---
 pretensione se non che ambirebbe haver la carica di colonello
(vecchia pretensione) poiché è stato luocotenente colonello
et che non pretende come ha detto maggior stipendio; ma
mirava all’honore. Vettà egli costì di presenza farà
chiari li suoi sensi; et vostra Serenità delibererà quello, che
stimerà a proposito. Gratie etc.
Da Amsterdam li 31 marzo 1620
di vostra Serenità
humilissimo et devotissimo servitore
Christofforo Suriano

--- page 031r---


--- page 031v---
Al serenissimo principe di Venetia
prima
n° 1190 fin 191

