
--- page 043r---
Prima
n° 193 fin 194
Serenissimo Principe
con gl’avvisi, che la Serenità vostra mi manda in lettere sue de’
21 del passato per mia informatione ricevo anco la
replicata delle lettere de’ 21 febraro, che già, doppo
l’incontro al messaggiero, mi pervenero; et erano par-
ticolarmente intorno alla sodisfattione ricevuta da lei per
il trattato, et stabilito nel negotio dell’aleanza.
A tal proposito posso dirle riverentemente con queste, che ’l signor
Francesco Arsen ha accettata la carica dell’ambasciata
straordinaria, et li signori Stati questa mattina per uno depu-
tato della loro assemblea me l’hanno mandato a com-
municare; significandomi, ch’esso Arsen era stato da
sue Eccellenze stimato proprio, et degno per presentarsi a
vostra Serenità, et a nome di queste Provincie presentarle
la ratificatione dell’aleanza trattata, et stabilita,
et per attestar la piena, et sicura volontà de’ signori
Stati Generali di continuar, et mantener una perfetta
corrispondenza, et offerir tutti quei uffici, et effetti
che possono corroborar, et stringer una vera, et per-
durabile amicitia tra queste doi Republiche; ag-
giungendomi, che la sua partenza per costì sarebbe
stata dentro a dieci, o dodici giorni per arrivar
quanto prima la commodità del viaggio, et sicurezza
del camino gliel’havesse permesso. Io ringratiai della 
--- page 043v---
 communicatione, della quale, dissi, che non haverei mancato
di farne consapevole la Serenità vostra sicuro, che da lei sarebbe
stata aggradita la risolutione, et l’elettione fatta di così
degno soggetto: aggiungendo quello di più, che riputai
proprio per espressione della stima, che l’Eccellenze vostre illustrissime
fanno di quest’amicitia, et del desiderio, ch’ella si
augumenti sempre più con reciprochi ufficii.
Posso affermar all’Eccellenze vostre illustrissime questo esser uno de’ bravi soggetti
che habbino questi Stati, et non dirò male, se dirò che
habbi pochi, che l’uguagli. Ha veduto molto. È stato
prima agente di queste Provincie in Francia duranti
le guerre, doppo la tregua fu dichiarito Ambasciatore in
quella corte, dalla quale fu poi retirato da qualche
suoi interessi, et tenuto indietro dai pensieri, et artificii
di Bernvelt, che pensò farli succeder il genero Van-
dermil. In Francia tra quei ministri del Re il nome suo non è ben inteso; anzi che
duranti li passati inconvenienti, et la prigionia d’esso
Bernvelt è stato (dirò così) placitato dalli ambasciatori fran-
cesi, et particolarmente dall’ordinario mosso più da particolari
passioni, che effetti sinceri, o reali di demerito,
il che è stato molto ben essaminato, et conosciuto dai
signori Stati Generali, che hanno havuta protettione di lui
dichiarando all’aperto, che quanto haveva operato 
--- page 044r---
 in Francia ne’ maneggi publici, et scritto di là a questa
assemblea l’haveva fatto come loro Ambasciatore. Ha come
altre volte ho riverentemente scritto l’orrecchio, l’animo, et
l’amor del signor principe di Oranges. È di vivezza di spirito,
pronto nel discorso, parla come naturale la lingua
francese; nell’italiana non è versato; ma la parla tanto,
che si lascia molto ben intender. È egli figlio dell’
Arsen secretario dell’assemblea dei Stati Generali, braban-
tese, et fu ultimamente naturalizato holandese,
et dichiarito tra li cavallieri di questa Provincia
honore stimato proprio al merito delle sue qualità;
se ben contro il gusto degl’emuli, et di chi invidiano
lo stato suo, et vorrebbono bene vederlo più tosto
depresso, che essaltato. È signore di Somerdich signoria compra
da lui, colla quale, et con altre rendite ha più di trenta
milla fiorini per anno che si sa, senza altri, che ha
in trafico. Ha accettata la carica di quest’ambasciata
consigliato, et eccitato dal signor principe Mauritio;
altrimenti pensava di scusarsi dubitando, che l’
absenza nuocesse alli suoi interessi; ma si promette
della gratia di sua Eccellenza, et del favor della più
gran parte dei Stati Generali, da’ quali viene
amato, et stimato.

--- page 044v---
Io hoggidì doppo avuta la notitia, che doveva far il viag-
gio sono andato a vederlo in sua casa, havendo però
prima fatto complir seco per uno de’ miei, et accompagnan[d]o
l’ufficio con termini proprii et di stima, et di honore ho havuto
da lui affettuosissimi ringratiamenti; attestandomi, che
restava consolatissimo di haver ricevuta la carica per poter
servir d’instromento a comprobar maggiormente la sincerità
dell’animo, et dell’affetto dei Stati Generali, et dell’
universale di questi popoli verso quella serenissima Republica
et che haverebbe procurato di scaricarsi al meglio
havesse potuto dal grave peso, che li pareva appor-
tarli questa carica dovendo presentarsi ad una
tanta, et sì gran Republica, et con altri concetti simili di
humiltà; et riverenza mi andò rappresentando
et confirmando la devotione, che le professava. Mi
disse egli, che per la fine della prossima settimana
pensava partire, che haverebbe messo cinque o sei
settimane in camino, che passando per l’Alemagna
doveva visitar qualcheduno di quei principi; ma si sarebbe
regulato secondo la commodità, et l’opportunità, pensava
passar per la Svizzera; et per Grisoni; ma che a dir la
verità li era ancora incerto il camino, mentre lo deve
procurar sicuro, et caminar cauto per esser al presente 
--- page 045r---
 tutto pieno d’armi. Delle commissioni, che doverà
havere procurerò cavar quanto mi sarà possibile.
Mi ha detto, che al signor Antonio Luz che si trova costì haverebbe
dato ordine per trovarli alloggiamento et provederlo di
cose necessarie. Io ho stimato a proposito non tacer a
vostre Eccellenze questo particolare non sapendo s’elle vorranno
permetterlo, mentre parmi che alli ambasciatori straordinarii
elle sono accostumate dar alloggio, et far le spese
almeno questi signori lo accostumano qui. Sono stato
avvertito da qualche signore che riuscirà di gusto,
che intesa l’elettione fatta da questi signori et l’ispeditione
pronta, che fanno dell’Ambasciatore, altrettanto faccia anco
la Serenità vostra, perché in un istesso tempo o poco doppo sia
sodisfatto al complimento.
Per l’ordinario, che doverà resieder o Ambasciator o ressidente non si è
risoluta alcuna altra cosa oltre lo scritto da me colle prece-
denti, et è di attender la volontà della Serenità vostra, et
l’Arsen haverà carico di penetrarne il senso, et la mente di lei.
Questo è quel tanto, che ho stimato proprio dell’intelli-
genza di vostra Serenità il di più, che cavarò delle commissioni,
delli ufficii che doverà far esso signor Arsen, et d’altro non
mancarò colle prime darlene riverente conto, com’è
mio debito. Gratie etc.
Dall’Haya li 14 aprile 1620
di vostra Serenità
humilissimo, et devotissimo servitore
Christofforo Suriano

--- page 045v---


--- page 046r---


--- page 046v---
Al serenissimo principe di Venetia
prima
n° 193 fin 194

