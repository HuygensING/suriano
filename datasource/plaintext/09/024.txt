
--- page 133r---
Prima
n° 206 fin 207
Serenissimo Principe
spedito il dispaccio della passata settimana con doi lettere
per vostra Serenità scritte a’ 19 che sono aggiunte in copia mi
volsi metter in camino per Dort per aboccarmi col Pasini per
il negotio delle navi proposto da lui; ma pensato che
havessi fatto il viaggio indarno perché non mi serviva poi
il tempo per scriver, et ispedir prima che d’Anversa
partisse il corriero per Italia; onde mi
arrestai, et esso Pasini venne avanti a trovarmi in questo
luoco, et mi confirmò tutto quello, che ha scritto alla
Serenità vostra nelle lettere sue, mostrando, che credeva certo
non esser alcun dubio nella proposta, facendomi veder
l’obligatione di quello da San Malo di aspettar sei
settimane la risposta daicosti, che vano spirando, la quale
convalidava anco più la sicurtà del negotio.
Tuttavia ha stimato meglio, et per maggior sicurtà, et
chiarezza del fatto, et perché io possi haver tutte quelle
informationi, che la Serenità vostra mostra desiderare nelle
sue lettere de’ 30 del passato, procurar che mi abbocchi
il visconte di Lormes, così si chiama quello che
ha il negotio nelle mani; et a tal effetto ha ispedito
lettere al signor Pietro Falghero, che si trova a Brusseles
perché conduchi qui esso Visconte. Lo attendo, et ho
stimato a proposito, che così si faccia perché meritando 
--- page 133v---
 il negotio, che si porti innanti il tempo, procurerò di
presenza, che lo avanzi quanto più sarà possibile.
Io voglio sperare, che l’haverò qui per domenica, col
prossimo ordinario sopra quello sarà seguito. In tanto
le mando la translatione dal francese dell’obligo, ch’
egli ha fatto.
Delle dodici navi non ho che dirle mentre si attende al far
dei conti; et so bene, che li signori dell’Amiralità havevano
assai più intrico in questi, che non non* hanno havuto
nell’ispedire di esse navi verso il golfo.
Dell’impertinenze di qualche marinari non dirò altro perché
non è necessario, né giova assordir l’orrecchie all’Eccellenze vostre;
ma tutto si anderà destamente portando al fine.
Resta ancor sospesa ogni essecutione delle levate di Brabant;
parendo, che manco si muoveranno a dar principio
che l’ordine di Spagna non venga con provisione suffi-
ciente per l’effetto sudetto.
Se ben è stato publicato che ’l signor principe Mauritio sia per
affrettar il suo ritorno all’Haya: nondimeno da’
suoi più dipendenti non è confermata; anzi che
questa sera debba esser a Nimeghen, et trattenutosi la
giornata di dimani, che è delle preghiere generali,
ordinaria in queste chiese, farà qualche soggiorno 
--- page 134r---
 con quei Stati, et poi continuerà a visitar le piazze
frontiere.
Qui si è messo in deliberatione ma non ancor risoluto il far 4 mila fanti
il tutto però per quanto si congietura haverà in questo
proposito direttione da quello si farà dalla parte dei
serenissimi arciduchi.
In lettere capitate a questi signori viene detto, che essendosi
intimati fino a questi hora tre termini al nuovo re
di Bohemia di lasciar quel Stato et la Corona, si sia
anco concertato da Austriaci, et per consequente
da Spagnuoli di tenersi tanto maggiormente obligato
il duca di Sassonia con darli ad intender, che
haverà il possesso di duca di Cleves, et per contentar
Naiburgh per la cessione si dano ad intender di farli
haver il titolo di conte palatino del Rheno, et elettor
dell’Imperio. Li signori Stati non prestano fede all’avviso
tuttavia questi concetti, che corrono sotto la pena de’
particolari può esser, che vadino vagando nel capo
de chi pensa governar a suo modo li stati, et
gl’affari del mondo.
Sono anco avvisati qui, che al Lantgravio d’Hassia
come principe collegato all’Unione sia posta qualche
difficoltà nella possessione del suo Stato, et questa 
--- page 134v---
 dalla parte del marchese d’Armenstat prossimo suo cugino,
che ne possede la quarta parte, et che è dell’Unione catholica
non ostante l’esser egli riformato; ma poco caso ne fa
il Lantgravio, mentre sta nel possesso, et si promette
di esser agiutato.
Sono anco li signori Stati avvisati, che all’Imperatore non habbi
gustata la missione dell’ambasciata di Francia, adombrato
che non habbi a servire, se non per manter il re di
Bohemia. Dal luoco proprio haverà la Serenità vostra hav-
uto se sia vero questo avviso, che intanto lo scrivo
per incontro perché mi par anco che conformi col conce[sso]
dell’ambasciator di Francia, scritto nelle mie lettere secondo
di hoggi otto.
So bene, che l’eccellentissimo signor ambasciator Lando haverà scritto alla Serenità vostra
come il re della Gran Bertagna pensi a missione di
ambasceria di Alemagna. Qui il signor Carleton mi
ha communicato, che vi si pensa; et ho cavato
tanto dal suo dire, che disegnandosi di mandar
più d’uno si disegni sopra di lui per uno; essendo-
gliene stato scritto da qualcheduno intimo consigliero
alla corte. Hieri partì la moglie di lui per Londra
con voce di andarci per negotii particolari della casa
et di tornar fra quattro mesi al più, ma credo che 
--- page 135r---
 che* a lei senz’altro già che fa il viaggio saranno state
date le lettere, et della la volta per tirar innanti il
negotio secondo, che dagl’avvisi sarà trovato buono.
Il re di Danimarca ha dato ordine alle navi di guerra,
che ha fatto montar sopra l’Elva di pigliar la gabella
da tutti li vasselli, che transitano sopra quella
riviera, il che s’è comminciato ad essequire, et
con diligenza n’è stata data parte a questi signori,
che ne sono restatati disgustati, et hanno inviato
ordine dietro ai loro commissarii perché affrettino
il camino a fine di trovarsi quanto più presto
sul luoco per evitar li pregiudicii alla città ansia-
tiche; et fermar colla presenza li disordini, che
possono nascer da un simil tentativo.
Li mesi passati furono posti prigioni trovati sul fatto
alcuni fabricatori di monete false, che stampavano
a vida in questo luoco dell’Haya. Erano questi
li lavoranti, et il principale, o condutor loro
fuggì; ma tanto hanno indagato di lui, che lo hanno
havuto nelle forze. Ha accusato alcuni partecipi,
et da una settimana all’altra si sono scoperti
molti interessati, et soggetti assai buoni. Et
particolarmente è stato inditiato il Stich, ch’è stato 
--- page 135v---
 qui residente per il marchese di Brandemburgh onde
ben assicurati quelli, che havevano il negotio nelle
mani; in fine l’hanno ritenuto, et sta prigione
in Amsterdam. Un suo di casa, che haveva titolo di
secretario fu hier sera posto prigione la casa è guardata
dai sargenti dei signori Stati, sono tenute in guardia
nella medesima doi massone, hanno bollato il tutto, et
si crede che la farà male. A doi suoi fratelli ancora
hanno mandato dietro, et si dice, che siano arrestati.
Questi signori pretendono di poter proseguire sopra la
persona di esso Stich, non ostante la qualità, ch’egli
ha di ministro dell’elettore di Brandemburgh, perché
è suddito di queste provincie della città di Deventer
in Ourisel. Si starà a sentire quello ne seguirà
vivendone ognuno con gran curiosità.
Havendo havuta notitia dell’elettione fatta dalla Serenità vostra
della persona dell’eccellentissimo signor Girolamo Trivisano in ambasciator
straordinario a questi signori stimai a proposito, che ne
havessero notitia sì per la prontezza mostrata da
vostra Serenità in corrisponderli, come per la qualità, et meriti
virtuosi di quel signore, communicandolo al Presidente
col quale mi trovai sabbato sotto pretesto di
visita; et so che l’Eccellenze loro ne hanno ricevuto gu[…]. 
--- page 138r---
 et godranno anco più se lo vedranno presto di qua. Gratie etc.
Dall’Haya li 26 maggio 1620
di vostra Serenità
humilissimo et devotissimo servitore
Christofforo Suriano

--- page 138v---
Al serenissimo principe di Venetia
prima
n° 206 fin 207


--- page 136r---
In lettere dell’Haya ricevute 206
Noi Jan de Lormes cavalier signor della Pouvaye
visconte de Lornes et Fredefoiù confesso che questo
giorno sendo nella città di Brusseles ho fatto trattato, et
accordo con doi signori habitanti della città di Venetia nominati
Pietro Falghero, et Gio. Battista Pasini per un importante
affare: li quali mi hanno promesso che dentro a sei
settimane mi renderanno risposta della risolutione del
loro Principe, et Republica; et a tal effetto io loro ho
data, et do la mia parola, che dentro il tempo detto
di sopra di non trattar con altra persona fino al venir
della risposta della detta Signoria al tempo di sopra espresso
espirato in fede di che ho segnato di mia mano in segno
accostumato. Fatta in Brusseles a ii aprile 1620
Le visconte de Lormes

--- page 136v---


--- page 137r---


--- page 137v---
Nella prima n° 206 fin
207
