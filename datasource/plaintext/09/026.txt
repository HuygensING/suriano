
--- page 143r---
Prima
n° 208 fin 209
Serenissimo Principe
la deliberatione presa dalla Serenità vostra di honorar, et spesar nel
suo Stato il signor ambasciator Arsen è stata intesa qui con molta
sodisfattione; et questi signori del Governo mostrano goder
de’ segni così evidenti dell’ottima inclinatione di quella
serenissima Republica verso questi stati. Et non ha dubio, che
essi ancora penseranno a corrisponder in ogni miglior
maniera; come m’è stato significato da qualcheduni
con quali mi sono trovato questi ultimi giorni per occa-
sione di visita: ai quali, venendo a propostio stimai
bene di rappresentar in particolare le qualità singolari, et
il merito grande dell’eccellentissimo signor ambasciator Trivisano. Comprendo
che così degno, et honoratissimo signore riesce nel nome accettissimo
et di presenza non si tralascierà di fargli ogni conve-
niente dimostratione d’honore, et di rispetto.
Ho communicata a questi signori la sodisfattione, che la Serenità vostra
ha ricevuta per gl’ordini, che hanno ispediti al loro
ambasciatore in Constantinopoli; accompagnando l’ufficio con parole pro-
prie; et m’è stato risposto dal Presidente, che
continueranno sempre con la stessa volontà di favorir,
et haver sempre a cuore gl’interessi di quella serenissima
Republica.
Qui si trovano pochissimi deputati delle Provincie, parte absenti
per la stagione altri per trovarsi chi in Gheldria, et chi altro-
ve alle solite riduttioni particolari di esse Provincie.

--- page 143v---
Anco il signor principe d’Oranges si trova al presente a Breda, ove hieri
over hoggi doveva esser fatta la cerimonia dell’homaggio
o giuramento da quei habitanti all’Eccellenza sua; et si tiene,
che per la fine della presente settimana habbi ad esser qui
il suo ritorno. Alcuni però vogliono anco dire, che poiché
si trova in viaggio per dar ordine a tutte le cose forse risolverà
di passar in Zelanda a veder quelle piazze, ordinar la
construttione miglior di qualche fortezza, che in quella
Provincia ne havesse bisogno, et per confirmar li buoni
partrioti nel ben avvertire, et munirsi gl’animi contra
gl’artificii, et le insidie di quelli, che mirano alla sola
divisione, et soversione di questi stati.
Don Francesco di Medina già molto aspettato, et desiderato
a Brusseles vi è capitato. Subito si pubblicarono ordini
risoluti di levata dai serenissimi arciduchi si diedero le commis-
sioni, et denari a tal effetto, et quelli, che ne hanno
la carica sono in punto, et dano di già principio a levare.
Fanno stato sue Altezze, o almeno così corre la voce, che
con li quattromilla cavalli, et dieci milla fanti, che pensano
hora levare con le genti d’arme, che hanno sopra piedi,
et con quelle, che dicono aspettar d’Italia di haver un
corpo di essercito di 40 mila fanti, et 7 mila cavalli. Il numero
par grande, et facile ad esser detto in parola; ma
ad effettuarsi non così facilmente. Si tiene che per la 
--- page 144r---
 levata dell’infanteria non sarà forse difficile l’haverne
la quantità, che si desidera, ma per la cavalleria quelli
che s’intendono del mestiere, et che hanno gl’avvisi come
si trovano sforniti ancor in Brabant di cavalli vogliono
affermare, che sia impossibile, che possino venir a capo
dell’intrapresa. Qui hanno prohibito che non
si possi da alcuna persona estraher cavalli da queste
Provincie et con difficoltà credo che ’l signor duca di Feria
che ha mandata qui persona espressa per haverne
qualche dodici, o vinti da carrozza, li potrà cavare
se non dà sicurtà, che non habbino a servir ad altro che
per servitio et per carrozza per esso signor Duca.
La voce corre che ’l marchese Spinola uscirà in campagna,
et di già a Malines, et in diversi altri luochi si vanno
preparando carri, et altre cose necessarie per il marchiare.
Riferisce qualcheduno venuto di Brusseles di fresco, che
li serenissimi arciduchi pensano d’inviar un buon corpo di
militia verso lo stato di Colonia, et quivi fermarsi,
per spingersi poi ove il Marchese stimerà più proprio.
Et aggiunge, che ’l più parla che si darà nel Palatinato
in tanto servirà il tenersi sul Colonese per dar gelosia
alli signori Stati divertir che non mandino fuori genti
del loro Paese, meno ne lascino levare, et se trove-
ranno anco a proposito cader ad assediar Giuliers.

--- page 144v---
Di qua, come ho altre volte riverentissimamente scritto non usciranno
del Paese, se Spagnuoli non ne escono, vedendo molto bene
che non possono per altri abandonar sé stessi, quando riesca
vera una tanta massa, et così rilevante mossa de’ Spa-
gnuoli. Et principalmente sendo necessitati in ogni caso mantener
in Roterdam, in Halchmar, et in qualche altra città
che risentono ancor dell’arminianesmo li presidii
che vi sono al presente; che vuol dire, che ancor restano
flutuando le male volontà tra cittadini.
Si aggiunge a questa necessità, che hanno li signori Stati per sé medesimi
il mal contento, che hanno ricevuto con lettere de’ 19 del
passato da Stucart dal signor Arsen, che li principi dell’Unione
habbino dato il passo per Brisach alle genti austriache
restando molto mal edificati del mal consiglio col quale
quei principi procedono; parendo esser contra tutto dovere
di buon governo nell’iminente pericolo, che loro sovrasta
dar quel passaggio, che con ogni forza, et potere doverebbono
divertire.
Qui si tiene avviso, che ’l duca di Baviera habbi disegno
sopra la città di Ulma; et che ’l concerto sia risoluto
di attaccar da più parti. Stimandosi Austriaci, et Spagnuoli
con la Lega catholica assai forti per divertire, et far
offesa agl’altri.
Si aspetta qui con desiderio intender l’arrivo, et le propositioni 
--- page 145r---
 che faranno li ambasciatori francesi in Alemagna; et par che
venghi affermato, che oltre agl’altri partiti per l’accommodamento
si habbi a proponer al re di Bohemia, che habbi ad haver
titolo di re del Palatinato. Si tiene ben per fermo, che
non vi sia luoco ad accommodamento in un stato,
che ’l nuovo Re gode, et n’è dichiarito il Principe
successore; come dall’altro canto Spagnuoli, et Austriaci
col fondamento delle loro forze siano per tentare l’effetto
delle loro pretensioni.
Alla venuta del signor principe Mauritio si darà ordine alle cose
necessarie per la sicurezza di queste Provincie mentre Spagnuoli
publicano non voler la tregua, non esser ella profitevole
alla corona di Spagna; et massime ne’ presenti tempi
che le divisioni delle religione, et mala intelligenza de-
gl’animi sono in questi paesi. L’arciduca Alberto in
particolare è inclinatissimo alla tregua; ma se Spagnuoli haveranno
volontà di romperla si lascierà condur l’Aletezza
sua dalle persuasini loro.
Di Parigi è passato uno a Breda, che viene ispedito con
commissione per la contesa che ’l principe di Conde come
herede della sorella principessa d’Oranges, ha con questo
signor Principe, per trattar parmi di qualche accordo sopra
il codicillo. Et di questo viene scritto al signor ambasciator di Inghilterra
che me lo ha communicato, che sendo persona di spirito 
--- page 145v---
 et di capacità, et familiare della casa di Nassau per esser stato
governatore del signor principe Henrico, habbi havuto ordine
di tirar l’humore da questa parte qual sia la inclinatione
generale alla guerra, alla pace, o alla rinovatione della
tregua.
Si parla anco, che habbi a rimoversi questo ambasciatore straordinario di
Franza; ma non si farà per quanto si può scoprire
in tanto che questi signori non habbino spedito alla
corte loro ambasciatori intorno a’ quali scrive monsignor di Langarach
che sono aspettati, et che al presente si mostra miglior
volontà di quella che sia stata per il passato verso
questa Republica: in ogni modo sono ancor in dubio di
quelli saranno proprii per ispedir a sua Maestà christianissima
che riescano cari alla corte, che habbino cuore per
ribatter li colpi, et proprii per imprimer il Re dell’
osservanza, et rispetto, che questa Republica porta alla
Maestà sua, et alla Corona. Gratie etc.
Dall’Haya li 2 giugno 1620
di vostra Serenità
humilissimo, et devotissimo servitore
Christofforo Suriano

--- page 146r---


--- page 146v---
Al serenissimo principe di Venetia
prima
n° 208 fin 209

