
--- page 247r---
3a
n° 228 comincia 226
Serenissimo Principe
sendo venuti qui li deputati delle Amiralità come scrissi,
che dovevano fare, chiamati dalli signori Stati all’instanza
dei mercanti sono stati seguitati da alcuni deputati
di essi. Et hora sono in continue consulte mattina, et
sera per veder, come possino sodisfare alli detti
mercanti per assicurarli contra pirati. Stano ancor
fermi nel dimandar 24 in 30 vasselli da guerra,
vano proponendo diveri partiti, et varii sono i pareri
come poter assicurar la navigatione; ma li signori Stati
veggono molto bene non poter da sé soli rilevar una
tanta spesa. Sentono che ’l re della Gran Bertagna
arma; si accorgono, che si va con lentezza da quella
parte.
A questo proposito non lascierò di dir alla Serenità vostra quello che
in discorso cavai dal signor Ambasciator inglese, et è che già qualche
tempo fa doi cavalieri inglesi si conferirono a Tunisi, et
Algieri in habito di mercanti, et quivi trattenendosi
di tal maniera, hebbero campo di andar pigliando in
disegno quelle piazze, et quei porti, et riferirono
al Re al ritorno la facilità dell’intrapresa; ma che
vedevano che senza gran genti, o senza l’aiuto de’
Spagnoli, overo che non interrompessero il negotio, non
si poteva far cosa del tutto sussistente: tuttavia
aggiunse il signor Ambasciatore questa relatione è stata in buona
parte causa della risolutione del Re di armar 
--- page 247v---
 li vinti vasselli, che si vanno apprestando. Se vi siano questi
concetti non saprei penetrarlo così facilmente. N’ho dato conto
all’eccellentissimo signor ambasciator Lando, che ritrarrà il certo se vi
sarà qualche cosa.
Delle genti inglesi destinate per Bohemia non si ha altro avviso se non
che siano inbarcate. Si aspettano col primo vento.
L’avviso delli tre milla fanti, che ’l governatore di Milano ha havuto
ordine d’ispedir per Fiandra dà qui non poco da pensare
sentendo un tanto, et sì gran amasso di genti.
L’aspettarle si crede tuttavia che sia il ritardo dello
Spinola: poiché già il signor principe Mauritio è avvisato
che col mezo dell’Arciduca lo Spinola haverà
dodici compagnie della vecchia cavallaria; et che
uscirà per li otto del prossimo mese d’agosto.
Con tutto questo il signor principe Mauritio non si moverà di qua
che non senti la certa mossa di esso Spinola, et ove si
anderà a metter don Luigi di Valasco, che restarà
capo del rimanente delle militie in questi paesi.
Che ’l marchese Spinola dovesse passare all’invasione
del Palatinato ciò l’assicuravano alcune lettere che
sono state intercette dalli soldati del marchese di
Anspach, et da quel principe mandate con una patente
autentica sottoscritta di mano dell’Imperatore,
a questi signori nella quale era ordinato, che esso Spinola
colle sue genti passasse nel Palatina[to], et all’invasione 
--- page 248r---
 di quei principi di Alemagna, che sono ribelli al santo
Imperio: tale è la sostanza della detta patente.
Oltre gl’altri avvisi, che questi signori hanno assai buoni di Alemagna
et di Bohemia tengono anco, che il conte di Lip ch’era al
servitio di Baviera lo habbi lasciato doppo l’accordo
seguito tra quelli dell’Unione, et della Lega catholica
non volendo servir a quell’Altezza con altra conditione,
che con quella che era stato condotto, ch’era per la salvezza,
et conservatione della Baviera, et parendogli che quel
Duca voglia portar le sue armi a favor di Cesare
si è ritirato, et ha offerto il suo servitio alli principi
dell’Unione con seicento cavalli, et qualche seicento
in ottocento fanti; ancor non si sa se sia stato ricev-
uto parendo, che quei principi habbino più bisogno
di denari, che di addossarsi nuova spesa. Gratie etc.
Dall’Haya li 28 luglio 1620
di vostra Serenità
humilissimo, et devotissimo servitore
Christofforo Suriano

--- page 248v---
Al serenissimo principe di Venetia
3a
n° 228 comincia
226

