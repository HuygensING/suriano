
--- page 401r---
Prima
n° 261 fin 262
Serenissimo Principe
hebbi la settimana passata l’audienza. Nell’ingresso d’essa complii
colli signori Stati augurandoli felice il nuovo anno, et ne fui cor-
risposto con rendimento di gratie, et con dimostratione del desiderio
dell’Eccellenze loro, che a quella serenissima Republica succedesse ogni perfetta
prosperità.
Doppo accompagnai la risposta di vostra Serenità alle lettere toccante
l’affare di Constantinopoli, portando l’ufficio per appunto, come
da lei mi fu commandato. Et con termine molto cortese
disse il Presidente, che li signori Stati sentivano contento, che
da lei fosse stato ricevuto in bene quanto da essi fu comman-
dato, et è stato operato dall’ambasciator Aghes, et che si promet-
tevano, ch’ella haverebbe havuta sempre in consideratione
la loro buona volontà.
Fornito quest’ufficio entrai nelle considerationi, che mi erano
descritte, et prescritte nelle lettere de’ xi del passato essage-
randole per la rotta data a Bohemi per la retirata del
Palatino, et per la perdita della città di Praga; et portan-
dole con quell’affetto, che puoti maggiore, et che cor-
rispondendo alla commissione di vostra Serenità potesse far quella
viva impressione nel petto di questi Signori, che ’l fatto stesso
li presenti emergenti del mondo, et gl’interesssi publici,
et particolari ricercavano; ponderandoli gl’artificii spagnuoli 
--- page 401v---
 tendenti al chiuder tutti i passi ai principi d’Italia, all’oprressione
di quella Provincia, a quella de’ Grisoni, all’esser alieni
di restituir la Valtellina. Come miravano di surmontar
in Alemagna, et finalmente mettendole innanti di
quali artificii, et di qual inganni potessero valersi
per li loro fini, et per valersi del beneficio del tempo nella
fine di queste tregue; et per imprimer meglio andar
ripigliando dei medesimi concetti li più proprii, et più
considerabili, tenendomi però sempre alla commissione
prescrittami da lei col versar sopra tal generali consi-
derationi. Conchiusi, che vostra Serenità dal canto suo non
haverebbe mancatodi star vigilante, et avertita per quello
potesse occorer all’occorrenze universali del Christianissimo
pregandoli di far a tutto reflesso. Fui con attentione
ascoltato, et ben m’avidi, che le considerationi parvero
proprie. Havendo li signori Stati parlato un poco tra
di essi mi disse il Presidente, che sue Eccellenze rende-
vano humilissime gratie alla serenissima Republica della prudente
et savia communicatione, ch’ella col mezo mio li haveva
fatta fare, et che a tutto haverebbono fatto riflesso com-
portandolo così la materia stessa. Aggiungendo, che la
rotta del re di Bohemia, et perdita di Praga era 
--- page 402r---
 stata sentita con estremo discontento di queste Provincie
et tenevan per fermo li signori Stati, che per le consequenze vostra Serenità
n’haverebbe anc’ella risentito; che come dal canto loro non
mancavano di dar assistenza a quel Re di 50 mila fiorini
per mese, et di altrettanti ai principi dell’Unione; così non
haverebbono mancato di far tutto quello di più, che havessero
potuto per servitio di quel Principe, et dell’Alemagna; ma
che pregavano anco la Serenità vostra a dar al medesimo re di Bohemia
qualche assistenza a’ fine che tanto meglio potesse mante-
nersi, ricuperasse il perduto, et ostasse alle forze di
casa d’Austria, et de’ Spagnuoli. De fini de’ quali, dei loro
artificii, et del loro proceder queste Provincie erano
molto ben pratiche, et haverebbono posto ogni studio
per guardarsi dai loro inganni; et stimando prudentissima
[l]a consideratione fattale da me a nome di vostra Serenità toccante
lo spirar delle tregue, del profitto, ch’essi Spagnuoli
haverebbono procurato cavar dal beneficio del tempo
dissero, che non haverebbono mancato di tenervi l’occhio,
et l’orrecchie attente per non lasciarsi invilupar o da
offerte o da apparenze, et che di quello fosse seguito
ne haverebbono fatta dar parte alla Serenità vostra. A tutto
con parole generali corrisposi, et principamente havendo 
--- page 402v---
 veduto, che insisté, et premé il Presidente nel raccomman-
dar il fatto di Bohemia, et il Re perché io scrivessi alla Serenità vostra
che la pregavano ad assistergli, stimai a proposito dirle
che sarebbe stata laudata da lei la buona volontà, che
queste Provincie havevano al sostenimento di quel Principe
et che potevano anco assicurarsi, che la serenissima Republica
haverebbe desiderato poter far a beneficio commune
qualche cosa; ma che l’Eccellenze loro medesime da quanto li havevo
espresso delle preparationi dei Spagnuoli in Italia,
dell’ammasso de’ genti nel Milanese, et a’ confini particolar[mente]
della Republica, et dal comprendersi ella tanto vicina al
pericolo, che anco haverebbe havuto che far assai a
guardar sé stessa pur di nuovo mi fu aggiunto, ch’erano
sicuri, che l’Eccellenze vostre haverebbono havuto riguardo a quello
che havessero stimato et buono, et proprio per i[l] servitio, et
interesse commune, et a quello, che potesse divertir il
male iminente.
Col signor principe Mauritio non mancai anco di far un pieno
et efficace ufficio, che lo ascoltò volontieri, et disse in
sostanza, che ognuno haveva da pensar molto bene
a’ casi suoi, et ch’era sicuro, che li signori Stati non haverebbono
mancato et con i pensieri, et con l’opere di apportar quel 
--- page 403r---
 più di rimedio, che la cosa stessa minacciava di ruina
ne’ presenti tempi.
Nel discorso in parlando del profitto, che nello spirar della
tregua pensassero Spagnuoli tirar dal tempo procurai
cavar dall’Eccellenza sua qual fosse il suo, et il senso di questi signori.
Mi disse, che non aveva dubio, che Spagnuoli have-
rebbono portato in lungo tanto c’havessero potuto
et pervenuti alla fine haverebbono tentata una proroga
di tre o quattro mesi, et cosi fra tempo far il fatto suo
in Alemagna, overo altrove; che per ostar ai vasti
loro disegni bisognava procurar di tagliarli camino
ma che non sapeva come si potesse far questo se la
Francia, et l’Inghilterra non si dichiarivano di assister a
queste Provincie, che pochissima apparenza se ne vedeva
tanto dall’una, che dall’altra parte. In Francia perché
li rumori bollivano, et se sentiva qualche scontento del
Re contra ugonotti, et in quelli qualche gelosia di
esser forzati, et levati dal possesso della loro sicurezza
et libertà. In Inghilterra perché poco si poteva sperare
che assistesse solo; non parendo, che l’assistenza po-
tesse esser sufficiente a questo si aggiungeva la
natura inclinata alla quiete, oppressa anco al presente 
--- page 403v---
 dalle lusinghe, et dalle belle offerte de’ Spagnuoli; onde molto
bene pareva, che si dovesse creder; che non havesse a sperarsi
gran aiuto da quella parte. Non disse, che li signori Stati
sarebbono forzati ad entrar in trattato di tregua, et
accordati in essa; ma da quanto disse vostra Serenità colla
prudenza sua potrà molto ben comprender, che fu assai
detto. Qualche altro con chi ebbi occasione per visita
di trovarmi, mi disse che non vi era ancor risolutione
alcuna sopra questo trattato di tregua; ma che per la parte
sua poteva assicurarmi, che non si sarebbe accordata alcuna
cosa senza che non vi fosse incluso, che dalle offese tanto
dirette, che indirette doveranno eser libere non solo queste
Provincie, ma li confederati ad esse. Monsignor di Mau-
rier ambasciator francese m’ha voluto asseverantemente assicura-
re, che ’l signor principe d’Oranges, come nel primo trattato odiò
il nome di tregua, et quelli, che vi adherirono, così pareva
hora, che l’affettasse. Aggiungendo ha dodici anni più
d’età, vede colla prudenza sua il mal interno del
Paese, et conosce che la guerra non può farsi senza
pericolo, che non sia per suscitar qualche stravagante
humore nel fervor di essa, che torbidi lo Stato pigliando
materia o dalle gravezze, che necessariamente s’imporrebbono 
--- page 404r---
 o da altro prestesto correndo non più sotto ’l nome di ar-
miniano; ma altro per coprir il partito tanto abominevole
al presente in questo Paese. A tal proposito della
tregua haverà la Serenità vostra havuto quello, che con più
d’una mano di mie lettere le ho significato, et da quello,
et da quanto le scrivo al presente la prudenza sua tirerà
la vera sostanza di quanto possi seguire. Queste
ambasciate destinate per Francia, et per Inghilterra metteranno anco
in più sicura conoscenza di quello habbi ad esser.
Io non tralascierò di andar indagando quanto potrò
toccante questa materia. Non so se la Serenità vostra havesse
qualche senso al quale volesse che mi appigliassi per
refletterlo qui nell’animo del publico, o del particolare
starà a lei il commandarmi quello, che stimerà proprio.
Non h[o] mancato di communicar al signor Ambasciator inglese quello, che
dalla Serenità vostra mi fu commesso, et da lui hebbi rendimento
di gratie tanto affettuose quanto mi attestò, et con-
fessò ricever con grandissimo gusto l’honore, che la Serenità vostra
andava facendole continuato di confidenza, et
di stima della devotione, che le portava; et mi
disse, che si consolava, che vostra Serenità applicasse così ben
l’animo alle cose correnti, et che così sarebbe necessario, 
--- page 404v---
 che tutti facessero, et quelli massime, che hanno sospetta
la grandezza di Spagna. Che questo manco bastava,
ma che bisognarebbe, che tra li medesimi vi fosse una
buona corrispondenza, et disse, che doi cose ne’ presenti
tempi erano necessarie a farsi totalmente contrario al
passato l’una non star più neutrali, l’altra l’armarsi
all’offesa, et imparar da’ Spagnuoli, che ci insegnano
questa pratica; che vi vedeva però la difficoltà anco di
far questa congiontione, et unione di volontà; ma al-
meno sarà necessario, che ognuno stia sulla sua per non
esser ingannato. Et aggiunse, che sperava, che poiché il
Re suo signore s’era risoluto di ridur il Parlamento
et far ispeditione di denari per Alemagna ai principi
haverebbe fatto qualche cosa di vantaggio per servitio com-
mune, et mi promise, che non haverebbe ma[n]cato di
scriver a sua Maestà di questa confidenza, ch’era stata usata
seco, et a questo proposito aggiuntoli tutto quel più
che havesse stimato proprio per eccitarla a quelle risolu[tioni]
che devono propriamente esser in effetto stabilite nella
presente urgenza de’ tempi; assicurandomi, che coll’
occasione haverebbe fatto anco qui il medesimo ufficio. Gratie etc.
Dall’Haya li 5 genaro 1621
di vostra Serenità
humilissimo et devotissimo servitore
Christofforo Suriano

--- page 405r---


--- page 405v---
Al serenissimo principe di Venetia
prima
n° 261 fin 262

