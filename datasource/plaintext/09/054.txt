
--- page 278r---
n° 236 sola
Serenissimo Principe
mi diedero li signori Stati una sola replicata delle lettere scritte da
loro a’ signori di Zurich, et a’ Grisoni; onde con queste non haverà
la Serenità vostra che la traduttione delle medesime lettere in copia colla lettera
n° 235, ch’è quella, che sola ho scritta hoggi otto. Sopra li
successi de’ signori Grisoni, et nella Valtellina mi truovo doi lettere
di lei una del primo, et l’altra de’ 6 del presente. Hier
mattina del contenuto loro ne feci communicatione nell’
assemblea alli signori Stati, raccontando la serie degl’avvisi
con gl’ordini delle lettere, et facendo quelle considerationi, che
dalla Serenità vostra mi vengono somministrate, accompagnandole con
ufficio pieno, et replicando più d’una volta il concetto, che
si conosceva necessario tra li principi un concerto stabile, et
sincero per oviar alli concetti pernitiosi, al mal talento
et alla mala volontà, che havevano Spagnuoli d’impatronirsi
non tanto del passo, che della libertà dei signori Grisoni, portando
l’ufficio con quella maggior efficacia, che seppi. Così buon
principio dato da’ Grisoni alla ricuperatione del loro Paese
è stato sentito da questi signori con gran contento, et mi
disse il Presidente, che se bene da altra parte era capitato
alle loro orrecchie qualche cosa, quello ch’io loro rap-
presentavo era il sodo, sopra che facevano fondamento
della certezza degl’avvisi; et per ciò ringratiavano infi-
nitamente sua Serenità della continuatione di communicatione
di quei affari, che li stimavano assai, et conoscevano haver
bisogno di matura consideratione, et che poteva la Serenità vostra
esser certa, che tutto quel bene, che havessero veduto poter ap-
portare al servitio publico, et ai communi interessi lo haverebbono
fatto; che conoscevano esser grande quello della serenissima Republica
et come li signori Stati erano collegati con lei tanto più lo 
--- page 278v---
 dovevano haver a cuore. Con queste parole generali mi fu risposto.
Et più pienamente anco corrisposto doppo al complimento, et rendimento
di gratie, che feci per l’affetto, che ’l loro Ambasciator in Constantinopoli ha-
veva dimostrato verso il servitio di quella serenissima Republica et disse
il medesimo Presidente, che si consolavano, ch’ella fosse libera
da quel travaglio, et che heverebbono pregato Iddio, che per servitio
di lei, et della christianità tutta, che conservasse la pace tra sua
Serenità, et il Gran signore perché non potrebbe apportar alcun buon
frutto la sua mala volontà, quando la volesse metter in opera
et qui aggiunse, che li signori Stati restavano contentissimi di quello
haveva operato l’Hages, et che così fosse stata a quella porta
essequita l’ottima volontà, che hanno di servir all’Eccellenze vostre
come a’ suoi più buoni amici, et collegati; che in essa havereb-
bono continuato con darne in ogni tempo, et in ogni occasione
ogni più vivo segno. Tanto dissi anc’io, che si potevano
sinceramente prometter della Serenità vostra, non solo per l’obligo dell’
aleanza contratta; ma per li precedenti testimonii dati
della loro affettione verso quella serenissima Republica; et così mi licentiai.
Come scrissi riverentemente a vostra Serenità haver ne’ privati discorsi con alcuni
di questi signori, et con sua Eccellentia cavato, che sentivano godimento
grande dell’accommodamento dell’affare in Constantinopoli;
così in publico ho compreso l’istesso. Il particolar che la Serenità vostra
si compiace di aggiungermi nelle lettere toccante questa
materia mi servirà secondo il senso di lei per mia informatione.
Mi governerò nella sodisfattione delle artiglierie alli signori d’Encusen
conforme alli commandamenti che mi verranno dall’eccellentissimo signor
ambasciator Lando; in tanto però ho riverentemente avvertito sua
Eccellenza, che un mercante, che fa professione di tirar artiglierie
ordinariamente d’Inghilterra m’ha detto haver cavata ottima 
--- page 279r---
 intentione, et quasi promessa certa di haverne la permissione
per una buona quantità; che sarà passa il centinaro; se
questo riesce, non doverà haver dubio l’eccellentissimo Lando per
il numero che si ricerca per vostra Serenità gli ho scritto il nome
del mercante, et io in tanto di qua tenirò il negotio in
aspettatione.
Di quanto vostra Serenità mi scrive toccante la partenza dell’eccellentissimo signor Trivisano
per qua li primi giorni della prossima settimana alla data
delle lettere mi sono sinhora valso con chi mi è occorso par-
larne, et ella da quello che le scrissi col precedente
dispaccio intenderà, che la medesima causa della dilatione del
suo partire era stata conosciuta da questa parte. Io con
buona occasione ho mandato a far saper al signor principe
Mauritio quanto n’ho inteso per l’obligo in che m’ero
posto; et come sappi il certo della partenza l’avviserò
all’Eccellenza sua. Un altro baldachino è stato drizzato nella sala bassa.
Hieri dovevasi a Helt prossimo ad Emerich far la mostra generale
di tutta l’armata dei signori Stati, et passar avanti conforme
al consiglio, che sarà preso sopra le nuove degl’andamenti
dei Spagnuoli.
Del marchese Spinola non s’intende se non che marchiasse verso
Coblens, et si publica, che non sia più per andar nel Palatinato
ma tirar dritto in Bohemia; dicendosi di più, che la
sincerità del trattar del re della Gran Bretagna haveva
fatto risolver al Consiglio in Brabant del re di Spagna
di non toccar quelle terre del Palatinato, così è uscito dalla
bocca dei Spagnoli, riportato qui da chi l’ha inteso. Chi
li vuol prestar fede è in libertà.
Si conferma, che li principi passino molta buona corrispondenza 
--- page 279v---
 con il signor principe Mauritio, et per consequente con questi signori li quali
tengono presso detti principi un gentilhuomo di Gheldria
monsignor Randuich, ch’è del Consiglio di Stato huomo di spirito.
Quanto all’intelligenza del re della Gran Bretagna con questi signori
non ho penetrato rincontro tale, che mi basti assicurarmene,
et la riserba nel dichiarirsi troppo chiaro lo fa comprender.
Io parlando hieri con qualcheduno di questi signori mi disse assai seriamente
Troppo vergogna sarebbe, che ’l principe d’Oranges sendo
uscito in campagna vi restasse, et tornasse senza far
qualche cosa, et qui andò cignando sopra Lieges, Paterborn,
altre terre neutrali, et particolarmente di Colonia quasi volesse
inferire, che si dovesse sua Eccellenza gettar dentro aggiun-
gendo lo doverebbe fare; et se ’l marchese Spinola attacca
Francfort haverà largo campo, et buon pretesto del farlo.
Io m’imagino bene, che se ne sia discorso; ma dall’altro canto
la prudenza di vostra Serenità comprenderà, che a tal risolutione
vi vorrà maturo consiglio, né sua Eccellenza sarà così pronta
all’effetto senza cosa soda in mano; come sono pronti
li discorsi, et desiderii.
Già qualche settimane passate furono fatte entrar in Colonia
doi compagnie Spagnuole, et non sono doi settimane, che
doi altre ne sono entrate. Quei borghesi l’hanno accettate;
ma ve ne sono de mal contenti, che però non possono
resister alla volontà, et forza degl’altri. Vi è opi-
nione, ch’essi Spagnuoli procureranno di fermarvi radice
per avanzar sempre più piedi a quelle rive del Rheno.
Per gl’avvisi c’ho havuti di Londra dall’eccellentissimo signor ambasciator Lando, et dal
Pasini vado sperando ch’esso Pasini habbi presto ad esser di
ritorno d’Irlanda. Com’egli mostra nelle lettere sue di 
--- page 280r---
 risentir grandemente le spese, che fa per andar a prender l’infor-
matione de’ vasselli corsari; così anc’io ho sentimento temendo
che ’l publico resti aggravato più di quello non vorrei; ma
posso ben assicurarmi della bontà, et buona volontà del
Pasini, che restringerà quanto sarà possibile, ne poteva far
di meno, che non havesse seco o esso Visconte per condurlo o
altro per scorta, et interprete nel viaggio. Spero che
vostra Serenità haverà più presto d’Inghilterra che di qua avvisi di
quello haverà fatto. Gratie etc.
Dall’Haya li 25 agosto 1620
di vostra Serenità
humilissimo, et devotissimo servitore
Christofforo Suriano

--- page 280v---


--- page 285r---


--- page 285v---
Al serenissimo principe di Venetia
n° 236 sola


--- page 281r---
A’ 4 d’agosto 1620 di Malines.
Viene scritto, che ’l giorno de hieri sono passati circa cinquecento
Valoni, ch’erano mandati per accompagnar il canone.
Item domenica passata sono stati condotti sopra ’l mercato della
detta città circa vinti pezzi di mezi canoni, et anco qualche
quantità di pezzi di campagna, et doi mortari.
Si dice, che sono ancor alla casa delle munitioni pronti
altri quattordici mezi canoni.
Item si è caricato sopra detti carri circa vinti o vinticinque
ponti per passar l’acqua.
Vi sono fuori della porta di Lovania circa centocinquanta
carri carichi di moschetti, piche, corde da fuoco, et tavole,
et diverse sorti di munitioni.
Item si aspetta ancora circa cento carri carichi di polvere
con qualche gente da piedi, li quali dicono, che partiranno
tutti insieme fra doi o tre giorni secondo narra la detta
lettera scritta da persona degna di fede.
Si dice di più, che pigliano il loro camino per Colonia, et
altri per Mastricht, dil che il tempo ci farà capaci.
Memoria di quello s’è passato a Malines a’ 5 agosto 1620.
Il detto giorno sono passati tre in quattrocento matelotti
et verso sera sono passati anco doi, o trecento spagnuoli.
Item la notte sono passati circa centocinquanta carri carichi
di polveri, et altre munitioni con sedici carri carichi
di denaro, che venivano d’Anversa. Si diceva che
vi fosse in essi
carri denaro sufficientemente per pagar
l’armata per tre mesi.

--- page 281v---
Il detto giorno tutto ’l canone, ch’era pronto sopra ’l mercato
della detta città cioè li mezi canoni, et pezzi da campagna
sino al numero di 14 et doi mortari, o petardi sono
partiti per Lovania.
S’intende, che da diverse parti sono passati, per la detta città
di Lovania più di quattrocento carri carichi di diverse
sorti di munitioni.
Item si aspettava il detto giorno, o la notte, che venissero d’
Anversa più di cento carri carichi di tutte sorte di balle di canone, et altro.
Et per mancamento di cavalli da munitione sono rimasti nelli
magazini ancora 14 doppii canoni, che seguiranno
per Mastricht, et di là a Valchenburgh quattro leghe
di Giuliers.

--- page 284r---
Reggimento

Di Balanzon
3000
De Guelsin
3000
De Bairer
2400
Conte d’Embden
3000
Italiani di questo Paese 8 compagnie
1000
Don Diego Messia
1200
13600
Cavalli
5000
d’Italia

Spagnoli
3500
Napolitani
4000
Più di Italia
3000
10500
Monsignor de Waech
160
Jehan Borromeo
150
Una compagnia de Granding
150
Filiberto Spanghen
150
Monsignor de la Ree
150
Una compagnia di più
150
910

--- page 284v---


--- page 282r---
Alli signori Grisoni
Signori et buoni amici. Havendo noi sempre compassionato assai il corso
c’habbiamo veduto prender ai vostri affari, vedendoli in per-
petua agitatione, et inquietezza per le fattioni, et condotta
di quelli, che mirano all’oppressione della vostra libertà;
parimente si siamo grandemente contristati della nuova della
presa della Valtellina fatta sopra di voi, a fine
di tal maniera col mezo dell’armi ricondur, et
stabilir li banditi, et l’auttorità dello Spagnuolo; et ancorché
noi si promettemo indubitabilmente tanto della prudenza
vostra, che del vostro coraggio, onde da voi medesimi
vi appiglierete a quei consigli, che sono necessarii, per la ricuperatione di così importante luoco, che vi rende
si considerabile a’ vostri vicini per desiderar con tanta
affettione la vostra aleanza: tuttavia vi piacerà di
pigliar in buona parte,  se noi tocchi dal sentimento
della vera amicitia, la quale noi vi portiamo, per
abondare vi essortiamo voler sforzarvi, et invi-
gorirvi a fine da voi stessi far pentir li vostri fatio-
narii della loro mala fede, et intrapresa. Noi credemo
anco che li vostri amici, et collegati vi seconderanno
vigorosamente in questo disegno per l’apprehensione 
--- page 282v---
 haveranno del loro proprio interesse nella perdita vostra
o nell’esser voi indeboliti, il che fa che insieme ne
scrivemo alli signori di Zurich vostri collegati, et nostri
buoni amici. Et se il sito nostro vi fosse più vicino noi
vi testificaressimo volontieri in effetto la sincerità
dei nostri consigli, et il pensiero che noi havemo
della vostra libertà. In questo mentre noi faremo pregar
Iddio.
Signori et buoni amici che presiedi alle vostre
deliberationi, et benedisca li vostri disegni
concedendovi sanità, et lunga vita. Dell’Haya
li 12 agosto 1620.

--- page 283r---
Alli signori di Zurich.
Magnifici et honoratissimi signori nostri buoni amici.
Noi vi facessimo ultimamente raccommandar seriosamente dal signor di Somerdich
nostro ambasciatore verso la serenissima republica di Venetia la conservatione dello
Stato, et della libertà delli Grisoni vostri vicini contra le
pratiche di quelli, che dalla loro ruina sperano anco di incaminar quella della vostra Republica; et noi con gran contento
habbiamo al suo ritorno inteso che voi havete ricevuto, et
abbracciato con affetto l’apertura, et avviso, che per nome
nostro vi ha egli rappresentato. Havendoci in oltre resi
così evidenti testimonii dell’ella vostra prudenza, et della
vostra affettione verso la causa publica, et della religione
e del nostro Stato, che habbiamo ogni maggior occasione di
conservarne memoria, et farla apparere quando l’opportunità
degl’affari lo permetterà. Ma sendo noi informati, che
per causa dell’ultimo motivo suscitato dai fationarii
nei detti Grisoni, li banditi pervalendosi del sopporto delle
forze, et del sito del forte di Fuentes si siano impatroniti
a mano armata della Valtellina, onde la consequenza
non può esser che pregiudiciale alla nostra sicurezza, et
tranquilità. Noi stimiamo che pigliarete in buona parte
mentre vi pregaremo di voler prontamente pensar a voi 
--- page 283v---
 medesimi per dipartir così prudenti consigli, et forti assistenze
ai detti Grisoni, quali il bisogno di nostri così vicini collegati
ricerca a fine che possino prontamente ricovrar quello
che loro è stato preso; et un tal mezo conservar il passo
d’Italia, che par che s’habbi disegno di tagliare, a fine
di intraprender quelli poi dei Cantoni, che haveranno
affetto a mantener la loro religione, et libertà. Vostre Eccellenze
sanno di quanta importanza vi sia questo colpo, et a tutto
il buon partito; noi per tanto non useremo molte persua-
sioni per raccommandarvelo, anzi dandovi perfetta sicurez-
za della nostra amicitia, pregaremo Dio.
Magnifici et honoratissimi signori nostri buoni amici di voler
presieder alle vostre deliberationi, benedir le
vostre intraprese, et darvi sanità, et longa vita.
Dell’Haya a’ 12 agosto 1620.
