
--- page 256r---
3a
n° 231 comincia 228
Serenissimo Principe
ritornato il consegliero del signor conte Gioanni di Nassau all’Haya
fu a vedermi per presentarmi come fece lettere credentiali del
conte Guglielmo, ch’è stato al servitio della Serenità vostra facendo com-
plimento meco in corrispondenza. Poi mi aggiunse per nome
di lui col mezo d’interprete, non parland’egli che la lingua
alemana, che gloriandosi d’esser stato al servitio di lei, confessa-
va di haver ricevuti honori, et favori grandi mentre s’è tratte-
nuto costi, et all’armata; havendo anco al partir suo portati
sec[o] testimonii molto chiari della stima, ch’ella faceva della
sua casa, et della sua persona; onde si prometteva in ogni
tempo ogn’altro più evidente segno d’amore, et d’affettione
verso di lui: aggiungendo, che haveva presentito come
honoratamente, et degnamente era stato trattato da lei il signor
di Rocalaura, et che anco altri del reggimento, che fu con-
dotto dal suo fratello erano stati honorati, o dovevano esser
honorati di stipendio annuo per testimonio della publica
m[u]nificenza et di aggradimento dei loro servitii; et però
sp[e]rava egli che vostra Serenità in consideratione della condotta
che ’l suo fratello conte Gio. Ernesto haveva fatta di così belle
truppe per corrisponder con qualche effetto di benignità alla
memoria di lui; et verso quel desiderio, et prontezza
ch’egli stesso haverà d’impiegarsi nel suo servitio, vorrà
gratificarlo di qualche annua pensione, a fine di haver
quest’honore di esser obligato, et alligato servitore di
quel serenissimo Dominio. Altri concetti mi fece esporre per
eccitarmi allo scriver con affetto in questo proposito; pi-
gliando sempre per fondamento l’ottima volontà, che ha
di servirla, al quale effetto con una compagnia di cavallaria 
--- page 256v---
 nel servitio de’ principi dell’Unione procura di rendersi coll’essercitio
tanto più capace. Io non mancai con concetti corrispondenti
di confermar nel detto Consigliere, che la stima, che faceva la
Serenità vostra della casa, et della persona del signor conte Guglielmo era grande
et che non haverei mancato di significar quanto mi haveva confe[…]
et pregato per scriver; ma che in tanto gli potevo dire non
haver notitia, che alcuno, oltre il signor di Rocalaura, del reggi-
mento del già signor conte Gio. Ernesto havesse ottenuto o condotta
o stipendio. Mi fece replicar detto Consigliere, che [’l] signor conte
Guglielmo era stato avvisato come mi haveva fatto esporre;
ma in ogni caso si prometteva, che vostra Serenità haverebbe voluto
obligarsi maggiormente la casa col segno della munificenza
sua, et honorar la persona di lui pregandomi di nuovo a
scriverne. Io sodisfo all’instanza, et ella farà quella
risolutione, che stimarà propria perché il detto signore, il padre
per consequenza, et la casa tutta habbino un testimonio
della stima, che ne fa, et dell’affetione, ch’ell[a] le porta.
Il detto Consigliere ha ottenuta promessa dalli signori Stati che [’l] primo reggi-
mento vacante o alemano, o valone, o del Paese sarà del
detto conte Guglielmo, il che è stato favorito in particolare dal signor
principe d’Oranges; et si vede esser ciò per stabilir il governo
dell’armi del Paese nella casa. Et appresso di sé ha voluto
anco havere un altro giovane figliolo del vecchio conte Gioanni
fratello di esso conte Guglielmo, che porta il nome di sua Eccellenza
prima si tratteneva appresso il morto conte Guglielmo. Arrivato
qui l’ho visitato, send’egli anco stato a visitarmi; et egli
ha mostrato stimar grandemente questa apparente dimostratione
di honore.

--- page 259r---
Al medesimo consigliero doppo ’l sudetto ufficio rappresentai le partite
che del conte Gio. Esrnesto restavano aperte a credito della
serenissima Republica, et particolarmente quella delli settemilladoicento fiorini.
Egli mi fece risponder, che non haverebbe mancato di
riferir il tutto al signor conte Gioanni suo signore poiché in questo
[…] non sapeva, né poteva senza la previa conoscenza di lui
darmi alcuna maggior sodisfattione; et che arrivato presso
di lui, alla cui volta doveva partir la domenica, come
f[ec]e, haverebbe rappresentato il tutto, et fattami haver
la risposta. A lui ho consignata la copia del ricever
delli 7200 fiorini in un foglio; et in un altro data anco
nota delli debiti di trecento ducati in circa parte debiti all’
officio sopra le camere, et parte a quello dell’illustrissimi signori sopra
le deliberationi dell’eccellentissimo Senato, che tutto ha preso volontieri
seco con una lettera mia, che ho stimato bene di aggiunger
diretta al detto conte Gioanni. Hora starò attendendo quello
mi risponderà per darne riverente conto alla Serenità vostra.
Non [h]a lasciato esso Consigliere parlandogli in questo proposito di
farmi toccar le pretensioni, ch’esso Conte ha di qualche
resti, et altro dovuti al conte Gio. Ernesto; et io non
mancai di andar facendo a tutte quella risposta
che mi parve propria per confutarle; ascoltò il Consigliere;
ma non accosentì totalmente ben mi fece dire non esser informato
quanto conveniva. Ho stimato mio debito non tardar
a mandarle copia di queste pretensioni per quelli dell’Eccellenze vostre
che stimassero proprio vederle, et considerar qual sia
la loro sussistenza. Gratie etc.
Dall’Haya li 4 agosto 1620
di vostra Serenità
humilissimo, et devotissimo servitore
Christofforo Suriano

--- page 259v---
Al serenissimo principe di Venetia
3a
n° 231 comincia 229


--- page 257r---
Pretensioni le quali gl’heredi del fu di buono memoria conte Gio.
Ernesto di Nassau possono sostener assai facilmente competergli et
doverseli dalla serenissima republica di Venetia, in che ella non ha
interamente sodisfatto al detto defonto.
Primiramente reviene a sua Signoria un mese di trattamento come generale
per la summa di 2500 fiorini; sendo esso trattamento stato pagato
dalla Republica doppo ’l primo di novembre 1616 il che non
ostante il trattato, et capitulatione (che gli serviva di
commissione) era datato del primo d’ottobre così [r]iviene
doi mille cinquecento fiorini 2500
Più si deve a sua Signoria la somma di 213 scudi sborsati da lui
et pagati nelle fortificatione, et opere fatte innanti ’l
forte del Generale, et il bosco di Rubia, come appar per
quietanza la qual somma sudetta mai è stata pagata né
satisfatto dalla Republica monta al valor della moneta di
Holanda fiorini 600
Sono stati ribatuti a sua Signoria nel mese di settembre 1611 per la
sua compagnia 150 scudi per la paga di capitano rispetto che
di là fu sostenuto, che sua Signoria non poteva pretender
doi trattamenti cioè come generale, et capitano. Il che però
ad altri colonnelli, et officiali non è stato fatto et così
rivengono fiorini 430
Pretende ancora sua Signoria quello che la serenissima Republica ha
ribatuto et pagato meno sopra la liquidatione fatta
alla compagnia del capitan Metoni, non dandogli maggior
disconto che sopra 135 teste per tutto ’l tempo intiero
del servitio ancorché la detta compagnia alla prima
mostra fu passata per 150 teste, et quella de’ 21 settembre 1619
fu alio trovata di 148 teste, di modo che il danno et la perdita
reviene in moneta di Holanda la somma in circa di fiorini 3100

--- page 257v---
Et come per il durare, et longa continuatione del vento contrario
hanno li vasselli convenuto arrestarsi circa quattordici settimane
dentro al Tessel, et la Mosa, sua Signoria per la conservatione,
et sanità de’ soldati ha fatta condurre una buona quantità
di barche, et vasselletti per rinfrescarli, mirando
ciò notabilmente al servitio della Republica, et a che non era egli
espressamente obligato in virtù del contratto mette per questo in conto
in conformità del pagamento fatto dal suo ricevitore , o
pagador sudetto la summa di fiorini 2000
Più pretende secondo il costume per l’equipaggio, drizzar
et spese estraordinarie fatte in servitio della serenissima Republica
come parimente per pagi, et susidii che sua Signoria ha dati, et
distribuiti ad officiali di diverse qualità et altre gran spese
da lui sopportate, et per le quali sua Signoria non ha ricevuta
alcuna cosa et il sollecitarne mentre viveva lo lasciò per
certe ragioni riviene la summa almeno a fiorini 8000
Somma totale 16630

--- page 258r---


--- page 258v---
Pretensioni del conte Gio. di
Nassau
n° 231 3a
