
--- page 437r---
Prima
n° 267 fin 268
Serenissimo Principe
dell’affar de’ Grisoni, degl’ordini essequiti, et rinovati agl’eccellentissimi
suoi ambasciatori in Francia, et delle considerationi somministratemi
dalla prudenza di vostra Serenità feci giovedi passato communicatione
all’assemblea de’ signori Stati; portando l’ufficio con quella più
viva espressione, che seppi per imprimer nell’animo di questi signori
la gravezza del negotio. Rispose il Presidente, che li signori
Stati rendevano molte gratie alla Serenità vostra della communi-
catione, che gli faceva fare di quello, che per servitio del
negotio haveva ordinato in Francia, che fosse operato da’
suoi ambasciatori; et che sentivano consolatione, che da lei così
vivamente fosse abbracciato, et che vi travagliasse con tanto
affetto, che dal canto loro tutto quel di beneficio, et di
profitto vi havessero potuto apportare non l’haverebbono in
punto alcuno transcurato; et che a’ suoi ambasciatori per Francia
havevano date commissioni sufficienti per impiegar li loro
ufficii in quello, c’havessero stimato poter servir alla buona
riuscita. Aggiungendo, che ben conoscevano, che lo Spagnuolo
non haveva desiderio della restitutione della Valtellina
et come prevedevano questo, così spiaceva loro l’avviso
che la Lega Grisa pensasse ad alienarsi dall’altre due;
che li pregressi in Bohemia li erano purtroppo noti;
et quelli del Palatinato ancora; et l’evidenza era
chiara, che se havessero Austriaci potuto opprimer 
--- page 437v---
 l’Alemagna l’haverebbono fatto; replicando, che queste Provincie
dal canto loro non mancaranno di pensar a tutto quello,
che possi servir non tanto al proprio, che al publico servi-
tio, et al commodo principalmente di quella serenissima Republica. Io
sodisfeci con complimento proprio, et aggiunsi, che potevano
l’Eccellenze loro assicurarsi, che la Republica in vigilando con ogni mag-
gior affetto agl’emergenti del mondo, et agl’interessi dell’
Italia; anco per servitio di queste Provincie haverebbe
desiderato l’effetto d’ogni maggior bene. Et con haver havuto
nuova corrispondenza d’ufficio mi licentia. Con qualche
particolare che mi sono trovato ho impressa la buona volontà
et i sensi reali di quella serenissima Republica tendenti al far
tutto quel più, che si può a servitio della quiete de’ Grisoni
et conservazione della loro libertà, et come parmi, che
venga ben inteso quant’ella va operando in Francia, et in
Svizzeri; così alcuno m’ha detto, che bisogna premer con
la Maestà christianissima, et che poteva esser sicura vostra Serenità che se
gl’ufficii dei loro ambasciatori potranno haver efficacia,
non si mancarà d’affetto nel portarli. Tanto mi disse anco
il signor principe Mauritio.
Di quello c’ho ricevuto hieri a sera colle lettere sue delli 8
nello stesso proposito farò con prima opportunità
quella communicatione, che m’è commandata da lei.

--- page 438r---
Sabbato partirono li sei ambasciatori per Inghilterra, et questa mattina li quattro
destinati per Francia. Vanno ad imbarcar alla Brilla per
condursi di là a Diepe. Hieri appresso desinare furono a
complir meco per la sua partenza, et mi diedero unitamente
sodisfattione del desiderio, et servitio di vostra Serenità, et che lo have-
rebbono fatto di buon cuore, desiderando unanimamente
haver occasione di far anco in altro qualche buon
servitio a quella serenissima Republica; che colli ambasciatori di lei
per quali havevano lettera di credenza haverebbono passata
ogni maggior confidenza, et communicato ogni loro interesse
assicurandosi, che dall’Eccellenze loro sarebbono stati coadiuvati
gl’ufficii, et l’operationi sue, soggiungendo, che ’l confi-
dente termine reciproco d’ambe le parti haverebbe tanto
più convalidato appresso il mondo la buona unione, et cor-
rispondenza d’interessi, che passa (massime al presente
coll’esser collegati) tra l’una, et l’altra Republica. Et
quanto si affaticarono per imprimermi della certezza di
questi concetti tanto fecero anco per persuadermi a darne
parte in Francia, com’ho riportato bene di fare; rende-
do gratie ad essi ambasciatori della visita li dissi, che dal
canto delli eccellentissimi signori ambasciatori di vostra Serenità haverebbono trovato ogni testimonio di
perfetta corrispondenza. Mi dissero poi in questo 
--- page 438v---
 proposito de’ Grisoni quando fui la sera a sodisfar con
loro al mio debito, che havevano havute alcune buone
nove di Francia, che ’l Re cominciava ad ingelosirsi de’
Spagnuoli tanto per la Valtellina, che per la vittoria in
Germania; dubitando, che possi con la debolezza d’Alemanni
et colli artificii in Grisoni farsi scala a maggiore progressi
et che prendeva gl’affar a cuore. Se sia vero vostra Serenità
l’haverà già havuto dal proprio luoco, et Dio voglia che
così sia.
Da quella parte coll’arrivo di detti ambasciatori, et dalli negotii, che
tratteranno vostra Serenità sarà prudentemente, et essattamente assicurata
a qual fine habbi a parar il negotio della tregua
qui chi la chiama, et chi non l’ama. Spagnuoli in
ogni modo tacciono; sperando com’ho altre volte riverentemente
scritto far maggior profitto nella discussione delli animi
di questi Popoli colla tregua, che colla guerra. In tanto
non hanno lasciato di andar praticando, et guadagnando
animi, et volontà alla loro devotione.
Avanti hieri fu condotto qui con buona guardia un gentil-
huomo d’Utrecht stato altre volte Anteman, che vuol
dir più che pretore nel Maessvael, isola tra le doi
riviere, la Mosa, et il Wal entro ’l paese di Gheldria
imputato di haver havuta corrispondenza con Spagnuoli 
--- page 439r---
 per darli l’isola stessa nelle mani; et in oltre una piazza princi-
pale da quella parte. Non si publica ancor qual ella si fosse
così come la voce; et altri dicono che habbi havuta partici-
patione con Gravendone governator di Bolduch nel taglio, che
pensava di far alla dica verso Usdem. Oltre di lui vi sono
ancor tre prigionieri, et altri complici. S’attendono, sendo
stati mandati a pigliare; et saranno tutti posti nelle medesime
stanze, che furono li prigioni dell’anno passato.
Hanno li signori Stati havuti avvisi di Alemagna molto dispiacevoli
et par che per diverse lettere conformino, che ’l Re palatino
habbi abandonato Preslar, et si sia retirato a Berlinghen
et che Moravi, et Silesii ei dovevano gettar nelle braccia
dell’Imperatore: tuttavia con altre lettere, che hanno ricevuto
hieri non sentono la certa confermatione di detto avviso;
ma dubitano del peggio. Et se fosse vero quello non sano
che promettersi altro che male dell’Alemagna tutta.
Il signor Principe, che con qualche passione mi parlò de’ primi avvisi
mi considerò esser l’opinione sua, che per levar al re
della Gran Bertagna affatto il pensiero d’armarsi gli
farà far esshibitione della restitutione delle terre prese dal
marchese Spinola nel Palatinato per levargli anco quell’
impressione, che si potesse metter nell’animo di quella
Maestà di far collo sbarco d’un buon numero di militia 
--- page 439v---
 in Fiandra. Della qual dissertione cavai pur da sua Eccellenza che gl’ambasciatori
partiti verso quella Maestà hanno havuto ordine d’imprimerli
nell’animo di lei, quando lo comprendino totalmente disposto
che possino haver luogo gl’ufficii in questo proposito.
Da questa parte si batte tamburo per ogni piazza per la levata, o au-
gumento delle militie. Si sono scritte lettere a colonelli, et
officiali, che sono fuori, che debbano esser qui a marzo prossimo
infallibilmente. In Francia sono tutti tre li colonelli francesi, sua Eccellenza
lo ha scritto, che debbano venirsene altrimenti bisognerà
venir a qualche risolutione per il governo dei loro reggimenti.
Non so se haverà anco scritto a monsignor di Rocalaura, se
non l’ho potuto penetrare vedrò né potrà cavar qualche
cosa.
Per il mantenimento di detta augumentatione di militie la provincia
di Holanda per la sua portione doppo haver ben pensato di
metter un’impositione finalmente tra li partiti proposti questo
è stato trovato il migliore, che quelli, che sono ricchi di
valsente tanto in mobili, che in stabili da tre milla fiorini
in su pagaranno per ogni milla fiorini uno per anno, et
fanno conto di cavar una grossa summa di denaro
da questa gravezza, che non viene a ferir la povera gente.
Nella medesima assemblea è stato anco risoluto della carica di
pensionario di Holanda nella persona di monsignor Duca 
--- page 440r---
 sendone escluso il figlio del borgomastro Pavoni; et secretario
della stessa Congregatione hanno eletto il secretario della Brilla,
che non ha mai apertamente ricercato il carico. Questi doi
ministerii da chi li haverà bisognerà, che siano usati
[co]n gran discretione.
Mi sono confermato dell’andata del Vosberghen al re di Dani-
marca. Il principe Mauritio è quello, che ve lo ha inviato
per l’effetto, che rappresentai alla Serenità vostra la passata settimana
nelle mie lettere prime n° 265 che col n° 266 vengono
qui aggiunte. Et se ben qualcheduno ha detto, che non sia
sicuro, che habbi a proponer aleanza a quel Principe
con tutto ciò il primo che me lo disse lo tiene per certo.
È stato scritto a sua Eccellenza che me lo rifesse, che la vedova duchessa
di Bransuich non si sa per qual stradda sia stata avvertita
che l’Imperatore la vogli haver per moglie; et ella per compiacerlo
colla speranza dell’essito di questa intentione fa tutto quello
che può per divertire il figlio Duca d’impedirsi coll’unione
dei protestanti; et tenta, che ’l vescovo di
Alberstat fratello del medesimo Duca, et figlio di lei non
possi levar il reggimento d’infanteria, et la cavalleria,
c’haveva intrapreso per li principi dell’Unione. Gratie etc.
Dall’Haya li 26 genaro 1621
di vostra Serenità
humilissimo et devotissimo servitore
Christofforo Suriano

--- page 440v---
Al serenissimo principe di Venetia
prima
n° 267 fine 268

