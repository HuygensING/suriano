
--- page 318r---
n° 245 sola
Serenissimo Principe
doppo haver l’eccellentissimo signor ambasciator Trivisano nell’isola di Walcheren
in Zelanda ricevuti nelle tre città di Midelburgh, Ver, et
Flesinghem tutto quel più d’accoglienza, et di dimostrazione
d’honore, che li magistrati di esse, et li stati della stessa
Provincia tutta, uniti nella città capitale di Midelburgh
puotero con effetti di buon trattamento, et il popolo con
testimonii d’applauso della venuta dell’Eccellenza sua ella s’
imbarcò sabbato ultimo del passato tre hore doppo ’l
mezo giorno in un vassello espressamente accommodato
per lei per condurla fino al sasso piazza, o più
tosto forte nella Fiandra sotto la giuridittione
dei serenissimi arciduchi. Domenica si sarà resa a
Gant per seguitar il suo camino per la Francia.
Prego Iddio, che concedi all’Eccellenza sua felice viaggio,
et ritorno felicissimo alla Patria.
Fin fuori in mare accompagnato col signor Marco Dar-
dani ragionato della Serenità vostra ho servito sua Eccellenza
comportandolo così il debito dell’ossequio, et
riverenza mia tanto per la qualità, che così
insigne portava di rappresentante la Serenità vostra
che per il particolar merito delle virtù, valore,
et prudenza di lei. Ha ella complito in 
--- page 318v---
 tutte le parti, et rappresentando degnamente la grandezza
et riputatione di quella serenissima Republica è partita da
questi paesi con lasciar honorato nome, et grandissimo
desiderio di sé stessa.
Ha scritto sua Eccellenza alla Serenità vostra come anc’io fui presentato
d’una catena d’oro. La convenienza, et il rispetto
di riverente servitore del detto eccellentissimo signore mi fece
conoscer ch’io non dovevo ricever alcuna cosa
senza previa conoscenza dell’Eccellenza sua onde le participai
questa munificente intentione delli eccellentissimi signori Stati, et
allhora, che mi assicurai di poter con publica
sodisfattione ricever il presente, che dalli deputati
dei signori Stati mi fu porto in nome dell’Eccellenze loro
perché lo conservassi per memoria dell’aleanza.
Io con parole le più proprie che seppi trovare,
rendendo le debite gratie, aggiunsi alli deputati,
che come li signori Stati desideravano, ch’io conser-
vassi il presente per memoria di così degno succe[sso]
tra le due Republiche, così l’haverei ricevuto
et conservato; ma in deposito però per la Serenità vostra
et solo allhora ne sarei restato possessore, che
da lei mi fosse stato permesso. Così serenissimo Principe 
--- page 319r---
 terrò per sua appresso di me la detta catena d’oro, finché
conforme a quello c’ha accostumato con altri suoi
humilissimi ministri si compiaccia, ch’io ne sia legitimo
possessore; come la supplico farmene libero presente per
riconoscer da quell’eccellentissimo Senato l’honore, et il bene.
Ripiglio al presente il mio riverente ministerio cessato (com’era
di dovere) sin qui; et procurerò che ancor per il
resto, che mi avanza di trattenermi in questa
residenza, riesca tale, che sodisfino, et comprobino
l’operationi al concetto, che sempre ho scoperto
esser in quell’eccellentissimo Senato della mia fede, humiltà
et riverenza verso quella serenissima Republica.
Già poche ore sono arrivato in questo luoco, havendo
havuto il vento non poco contrario, che m’ha fatto
star doi notti intere, et quasi tre giorni in barca.
Ho trovate lettere di vostra Serenità dirette all’eccellentissimo ambasciator
Trivisano, et la commissione aggiunta dell’aprirle
in caso fosse partito. Tanto ho essequito. Anco
nel resto non abandonerò il negotio di Valtelina
ben ponderato, et considerato dalla prudenza
del detto eccellentissimo signore alli signori Stati, et opportunamente
reitererò l’instanze, et mantenirò la trattatione 
--- page 319v---
 com’è desiderato, et commandato da lei, et tanto più per
l’intentione, che prima del partire dell’eccellentissimo signor ambasciator Tri-
visano parve che facessero dargli li signori Stati di
voler haver a cuore tanto negotio colla confessione
della stima, che ne facevano, et dell’importanza sua.
Le lettere di vostra Serenità, che mi portano il commento di aprir l’altre
portano di vantaggio la sua volontà, et intentione
circa li pagamenti de’ noleggi. Sia ella sicura, che
anderò cauto quanto la cosa stessa lo merita, et
veggo massime esser il desiderio suo, et quando
occorrerà farò le tratte con il maggior vantaggio,
che mi sarà possibile.
Col Dardani caminerò innati alla calculatione, et
rincontro dei conti, et stando in questa casa di
vostra Serenità non si mancarà, né si perderà tempo, usando
diligenza principalmente per far la vera, et sincera
liquidatione di tutto ’l denaro che di ragione di lei
ho maneggiato in questa residenza.
Conforme al raccordo, et consiglio dell’eccellentissimo signor ambasciator Trivisano
ispedirò per costì quel visconte di Lormes. In sua
compagnia verrà il signor Pietro Falghero, et credo
seguiterà poi il Pasini. Così vostra Serenità dalla viva 
--- page 320r---
 voce di questo soggetto venirà a ricever maggior chiarezza
et certezza della sussistenza del negotio, et della facilità
all’effetto di esso. Tanto è stato stimato proprio dal
detto eccellentissimo signore, et che non dovesse esser abandonato in
conformità di quello, che me ne fu espresso in precedenti
lettere sue.
Per la strettezza del tempo sendo arrivato per appunto
quando il messaggiero d’Anversa stava per partire
non ho havuta opportunità di veder qualcheduno
per saper con fondamento alcuna cosa delli affari di
qua, et di Alemagna. Solo si conferma la morte
del colonel Dampier, c’ha dato qui non poco conten-
to per la consequenza, che ne sperano tanto per
il vantaggio del re di Bohemia, che de’ paesi incorporati.
Qualcheduni dei bassi officiali del signor principe Mauritio
sono arrivati, alcune bagaglie ancora della
compagnia della sua guardia gionsero hieri, onde
si fa giudicio, che si haverà presto all’Haya
l’Eccellenza sua; ma questo si dice per fermo, che farà
retirar il campo in guarnigione, li quartieri
però saranno vicini allo stato di Cleves per 
--- page 320v---
 non scostarsi da quella parte per ogni accidente, mentre
massime don Luigi di Valasco non si muove, et correndo
la stagione ancor bella, tanto più si crede; et tiene
per fermo, che non si piglierà così la fretta.
Doverà il signor Principe trovarsi ad Arnhem alla convo-
catione dei quei stati, che non possono tardar ad
esser insieme. Di quello anderà succedendo non
mancarò di darne riverente conto alla Serenità vostra.
Queste seguitano le lettere mie de’ 19 settembre, che
inviai prima dell’arrivo qui dell’eccellentissimo signor ambasciator Trivisano. Gratie etc.
Dall’Haya li 3 novembre 1620
di vostra Serenità
humilissimo, et devotissimo servitore
Christofforo Suriano

--- page 321r---


--- page 321v---
Al serenissimo principe di Venetia
n° 245 sola

