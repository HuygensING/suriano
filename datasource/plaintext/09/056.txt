
--- page 294r---
2da
n° 238 comincia 237
Serenissimo Principe
dal campo sono venuti doi deputati delli otto, che sono con il signor
principe d’Oranges per riferir alli signori Stati la passata del mar-
chese Spinola di qua il Rheno, che havendo addimandato
transito per Diest terra nella contea di Nassau di ragion
del signor conte Ernesto Casimiro, sendoli stato negato se lo
haveva preso per forza, dicono con morte di buona
quantità di quei habitanti, ben di doicento; ma questo
non è sicuro; che pensava il Marchese surprender
a contemplatione del marchese d’Armenstat, Marburgh
nella giuridittione del lantgravio d’Hassia; che
detto Lantgrave mostrava cuore per impedir dalla parte
sua il passo; che gl’altri principi dell’Unione si lascia-
vano intender del medesimo, sendosi assicurati dell’animo
di quelli di Francfort, nella qual città erano da doimilla
fanti, et l’armata dei detti principi all’intorno;
che havevano oltre molta infanteria cinque milla
cavalli, onde erano più forti assai del marchese
Spinola: ma detti deputati portano all’incontro, che
non sapevano veder se havessero havuto cuore d’impe-
dir il passo, overo di non prestar fede alle buone
parole, che gli havesse potuto dar il Marchese per trattenerli
et egli passar avanti. Di tutti questi particolari sono
essi deputati venuti a dar conto, come anco della
risolutione presa, che ’l signor principe Henrico senza
dilatione si doveva incaminare con quasi tutta
la cavallaria dei signori Stati, et doi milla fanti, et più per
far scorta alli Inglesi. Et questo a fine di unirsi con 
--- page 294v---
 li principi, et già deve esso signor principe Henrico esser in
camino, conducendosi l’infanteria sopra carri per far più
celemente, et più commodamente il viaggio. Dubitano solo
come ho detto, che detto Principe non habbi a servir, dar
per scorta, credendosi, che ’l marchese Spinola haverà
avanzato camino.
Il principe Mauritio è alloggiato con la sua armata a Bis[…]
discosto meno d’un’hora di camino presso Wesel, ove ha
fatto un ponte per transitar il Rheno, et dall’una, et
dall’altra parte vi ha fatto fabricar meze lune; et dicono
qui, che facilmente se si volesse potrebbe gettarsi dentro
Wesel dove non vi sono, che doi milla fanti. Gl’habitanti
hanno timore della sorpresa; molti però di essi, che sono del partito della religione riformata sentirebbono
volontieri, che sua Eccellenza vi si introducesse, il che si starà
attendendo, poiché la risolutione porta con sé molte
considerationi non così facili a terminarsi; massime per
rispetto della tregua per la pretensione, che Spagnoli
potrebbono prender della rotura di essa da questa
parte, perché il medesimo pretesto prenderebbono li signori
Stati se Spagnoli attaccassero qualche terre nel ducato
di Cleves, ove essi tengono guarnigione.
Dentro Reimbergh vi sono state aggiunte alcune
compagnie straordinarie de’ presidii; altre in Zanthem
ove si attendeva don Luigi di Valasco senza minima
voce però di torbidar in quella parte.
Fu vano raporto quello, che in Colonia si fossero introdotte 
--- page 295r---
 compagnie spagnuole; ben si tiene per fermo,
che la più gran parte di quelli, che vi sono siano
del partito; ma che non si dichiarino per li
rispetti, che hanno stante la neutralià di non
dichiarirsi quella città contraria in tutto a questa
parte.
Li sudetti doi deputati sono venuti ben per riferir quanto
ho detto; ma anco in particolare per provisione di denari
per l’armata. È stato dato l’ordine per l’esborso, et
uno di essi già è partito per Utrecht, et l’altro par-
tirà giovedì, sendo dimani giorno deputato ad
una preghiera generale per implorar l’aiuto di Dio
per servitio dell’Alemagna, et sarà generale in tutte
le città, et terre delle sette Provincie.
Consulteranno appresso questi signori quello doverà far il signor
principe d’Oranges se ’l marchese Spinola sarà
passato, et a drittura in Bohemia, se doverà sua Eccellenza
tornansene qui, et licentiar l’armata; mentre
senza far niente la soldatesca otiosa non può
apportare che danno, et malificio con spesa
considerabile a questi stati. Gratie etc.
Dall’Haya il dì primo settembre 1620
di vostra Serenità
humilissimo, et devotissimo servitore
Christofforo Suriano

--- page 295v---
Al serenissimo principe di Venetia
2da
n° 238 comincia
237

