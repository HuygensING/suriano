
--- page 214r---
n° 77 sola
Serenissimo Principe
ero sul mettermi a scriver alla Serenità vostra, che mi arrivò il messaggiero
colle lettere sue dei 14. Veggo in esse il desiderio, ch’ella ha di ricever
ogni più essata informatione intorno al negotio, che si tratta di
metter in piedi per il viaggio dell’Indie Occidentali. Egli sta al
presente in mano delle Provincie, che lo consultano, et consultano
il proietto o gl’articoli del privilegio formato dalli 3 deputati
et accordato dalli signori Stati Generali. Io l’hebbi già alcuni giorni,
(come riverentemente le scrissi) in lingua fiaminga, et lo feci
tradurre; ma credendo di mandarle con esso anco maggior
lume mi sono trattenuto, hora stimando che non possi riuscir
se non di gusto all’Eccellenze vostre il sentirne il contenuto gliene invio
una copia. È possibile che vi sia per entro qualche cosa, che non
così facilmente si esprimi: in questo se si compiaceranno potranno
farsene far quella dichiaratione, che potesse occorrer dal Luz
ch’ è assai informato, et già sarà arrivato a’ piedi di vostra Serenità.
Per quanto si può sin qui vedere per doi fini è stata messa questa
propositione di trafico nell’Indie Occidentali l’uno publico, et
l’altro particolare: per il particolare vi concorre la speranza del gua-
dagno, et dell’utile; per il publico il desiderio d’acquistar
anco per di là nuovo Paese; ma più per divertir, et far sforzo
che ’l re di Spagna non possi valersi dell’oro, che cava da quella
parte; et per questo, et con ogn’altra maniera tenerlo necessitato
a spender, et inferirgli quel danno, che più si potrà. Questa
è la sostanza. Di quello, che caverò di più o dal signor principe
Mauritio o da altri con chi mi occorrerà parlarne ne
avviserò la Serenità vostra.
Intorno al negotio de’ sali già vostra Serenità da precedenti lettere mie 
--- page 214v---
 haveva inteso quello operato col mezo del Calandrini per
cavarne qualche cosa da questi mercanti; ma non hebbi se non
ch’ella haverebbe potuto trattar di là con quei mercanti per
haver ogni lume. Io però al nuovo commandamento della Serenità vostra
non mancarò se sarà possibile procurar alcun buon effetto,
et di quello ne ritrarò gliene darò riverente conto.
Delli vasselli trattenuti non ho per anco sentito alcun compianto, et
quando mi venga ad orrecchio esponerò la causa delli
arresti, et la maniera gratiosa, colla quale la Serenità vostra ha
fatti trattar quei marinari.
Scriverò al Calandrini l’esborso, che ella ha fatto fare sopra le
lettere mie per il noleggio de’ vasselli; ma posso dirle, che sin qui
restano contenti gl’interessati, né si promettono altrimenti
per l’avenire.
Già ho cominciate sotto li 24 del presente a far altre lettere per
l’ottavo, et nono mese per doi navi San Marco, et San
Francesco quella pagabile al signor Melchior Noirott, et l’altra
a chi il portionevole haverà ordinato sotto la data delle mie
così anderò seguitando per l’altre.
Credo che (per le feste del santissimo Natale) non habbi il Calandrini
se non hoggi fatto in Amsterdam esborso di denaro. Sto attendendo
l’avviso, et insieme, che siano arrivati li conti dei capitani
delle navi con quel loro agente, del quale non è chi ne
sappi nuova.
Il negotio de’ Bohemi, che come riverentemente scrissi la passata settimana
alla Serenità vostra fu rimesso dagli signori Stati Generali al Consiglio di Stato
fu da esso essaminato, et trovato esser bene per servitio commune 
--- page 215r---
 et particolare, che si doverebbe assister a quella parte sodisfacendo
all’instanza dell’imprestido delli seicento milla fiorini ad un tanto per
mese, ma che però li signori Stati doveranno scriver alle Provincie
ciascheduno de’ deputati alla sua per intender come, et con
qual maniera si potrà haver il modo del farlo per diverse
considerationi, che hanno apportato nella relatione, che li deputati
del sudetto Consiglio di Stato hanno fatta fare del loro senso:
riportandosi insieme a quello che precedentemente hanno li
Stati Generali scritto da sé ad essi Bohemi sopra le prime loro
lettere scritte qui, havendosi nella risposta mostrato come di
non volerli abandonare.
Conosce ognuno, che l’assistenza, et il fomento alli Bohemi non può servir,
che bene; ma non sano veder il mezo così facile; non si assicurando
che l’armi, che si dà voce volersi levar in Brabante per
l’Imperatore ridotte insieme non siano per gettarsi dove più tornerà
commodo.
Qui si attende, che si sia risoluto di descriver in quello delli serenissimi
arciduchi sei milla fanti, et milla cavalli per la condotta della
qual militia si sia offerto il conte Gio. di Nassau già al soldo
de’ Spagnuoli; mostrando non dubitar di non condurli sicuri
al campo imperiale per l’Alemagna; et si attendeva
la risposta di Spagna; ma vengo avvisato, che malamente
si fideranno di esso Conte per quei rispetti, che possono esser
considerati dalla prudenza dell’Eccellenze vostre bastando assai a’ Spa-
gnuoli haver staccato questo soggetto dall’adherenza al signor
principe Mauritio, et dal servitio di queste Provincie.
È passato per di qua il baron Christofforo di Donà tutto del principe

--- page 215v---
Christiano di Hanalt, che se ne va in Inghilterra dicono per invitar
quella Regina al battesmo della nipote nata ultimamente alla
figlia sua principessa d’Heidelbergh; ma che tiene particolar com-
missione di raccommandar al Re gl’affari di Bohemia, ecci-
tarlo a prenderli a cuore, et operar, che si esprimi a fine
d’incoraggiar gl’altri principi. Io ho veduto esso Barone
né mi ha in tutto negato l’impiego della sua persona per tal
effetto, come quello, ch’è informatissimo delli affari di là, et dell’inten-
tione in particolare dei principi dell’Unione. Non si è trattenuto
qui, che una giornata col signor principe Mauritio, et avanti
hieri partì speditamente verso Roterdam per quivi imbarcarsi
alla volta d’Inghilterra.
Mi ha scritto il Pasini, che in corte di Brusseles ci sono lettere di
Spagna con avvisi, che si doveva far in quel Regno una gran
levata di gente; et che già li serenissimi arciduchi havevano
appostati alcuni officiali da servitio per commandar alla
detta levata la publicavano al solito per Algieri; ma non
par, che si debbi prestar fede a questi sogni. Da altra
parte il signor principe Mauritio, et questi signori Stati hanno pur
nuove, che si facciano preparationi de’ vasselli alle rive di
Spagna; ma non si scopre il disegno. Ciò è stato riferto anco
da qualche marinari venuti ultimamente da Lisbona di tutto
ciò la Serenità vostra ne deve haver maggiori particolari et più certi
avvisi dal proprio luoco. Io in ogni modo non tralascierò
studio veruno per penetrar tutto quel più che mi sarà possibile
da questa parte.
Quelli di Embdem uniti con li nobili doppo qualche propositione del Conte 
--- page 216r---
 lor signore toccante giuridittione, et il sostener certa levata di qualche
compagnia da una, et postala in un’altra città, lo hanno fermato
nel castello della sua habitatione assicurandosi di lui con guarde
et protestandogli, che non ne sortirebbe, se non havesse ridotte le cose
tutte nel primiero stato. L’avviso venuto in diligenza a questi
signori ha loro apportato molestia grande per la consequenza, che
ne havesse potuta derivare per esser quel contado giusto a
frontiera della Frisia, et il fratello del Conte al servitio dei serenissimi
arciduchi. Hanno per tanto deliberato di espedir commissarii
a quella volta, il che è stato anco solecitato dal signor ambasciator d’Inghilterra
che ha la protettione del Conte stretto parente della Regina a fine
che sia liberato, et acquetate le cose et credo anco l’ambasciator
di Svetia per il medesimo rispetto di parentella vi si habbi impiegato.
Finalmente morse il vescovo di Paterborn, et non si sente altrimenti se non che
l’arcivescovo di Colonia sia andato al possesso di quel Vescovato senza
contrasto come prima pareva, che lo dovesse havere dalla parte
del lantgravio di Hassia; ma viene tenuto per fermo, che se ne
sia astenuto col consiglio delli principi dell’Unione suoi confederati
a fine di non disgustar la casa di Baviera per le cose di Alemagna;
correndo qualche voce, che ’l Duca ponghi pensiero alla corona
dell’Imperio; se ben il baron di Donà mi disse esser quel Principe
troppo freddo; che meno saprebbe come fondatamente, et sicuramente
promettersi del fratello elettore sudetto di Colonia, et che queste cose
lo faccino star ritenuto al non dichiarirsi perché troppo
le parerebbe mettersi in compromesso su sole apparenti spe-
ranze, che cadessero poi con disreputatione di lui, et
della casa. Qui non ha dubio, che vorrebbono veder in quel Principe 
--- page 216v---
 o in altro la corona dell’Imperio purché cadesse in testa alla casa d’Austria.
Premendo a questi signori che li doi re di Francia, et d’Inghilterra s’intendono bene
insieme per gl’interessi che hanno con quelle corone, et dubitando del
pregiudicio, che potrebbe derivar a queste Provincia da una mala
intelligenza hanno scritto a’ loro ambasciatori a quella corte perché non
lascino l’occasione che se li potesse incontrare d’interporre li loro buoni
ufficii, et hanno speranza, che non habbi a durar molto, che non si
senti rinovata la corrispondenza de’ ministri, et scordato ogni
mal sentimento tra quei duoi principi.
Qui aggiunta haverà la Serenità vostra la replicata delle mie lettere di hoggi otto
de’ 22 n° 76 sola. Gratie etc.
Dall’Haya a’ 29 decembre 1618
di vostra Serenità
humilissimo et devotissimo servitore
Christofforo Suriano

--- page 225r---


--- page 225v---
Al serenissimo principe di Venetia
n° 77 sola


--- page 217r---
In lettera dall’Haya de’ 29 decembre 1618 n° 77
Riccordi per agiustar il privilegio
della Compagnia dell’Indie Occidentali
et regolarlo
Stante che nel primo capitolo il tempo del privilegio si desidera, et dimanda
per il tempo di 48 anni si deve considerare se il detto tempo si debba
diminuir per la metà.
Et così come nello stesso articolo si riserva la libera pesca vicino a Terranova
, et anco nella Tramontana se anco l’istessa libertà non si deve
riservare per le navi, che devriano caricar il sale in quelle parti
dell’Indie Occidentali caso in Spagna fosse prohibito, o si potesse prohi-
bire, o vero qual altro spediente in questo si potrebbe pigliare.
Ove nello stesso articolo si dice, che le navi navigando in quelle parti senza
licenza della Compagnia, o tra li detti limiti debbano esser presi, et
tenuti per confiscati si deve gionger le seguenti parole. Ove quelli
si potranno trovar; et caso le navi potessero esser vendute o
entrati in altri porti il valor di quella sarà essecutibile.
Al 2do articolo si deve considerar se non sia necessario, et conveniente, che
li principali commandatori di guerra siano eletti dalli signori Stati Generali
doppo il precedente avviso o denominatione delli 17 o delle camere,
come anco è annotato nel privilegio dell’Indie Orientali.
Al x articolo se non si doverebbe accordar la dimandata franchigia
dei datii tanto dell’uscita, che dell’entrata delle robbe per il
tempo di quattro anni.
Quanto alla ripartitione dell’undecimo articolo se le provincie di Frisia,
della città, et terre di Grunighen dimandano esser admessi nella
Compagnia, et che a questo fine loro sarà accordata la novesima
parte per ambe le province i[n]sieme come quelli di Frisia dimen-
dano o per ognuna di quelle province
a parte 1/18 come quelli della città, et terre di Gunighem
dimandano, con che provedino la lor parte del capitale a
proportione.
A questo si aggiunge, che quelli di Dordrecht per la Camera, che si deve 
--- page 217v---
 eriger su la Moza per 1/8 conforme l’undecimo articolo lo vogliono havere
nella loro città.
in tal caso si potria metter altro ordine sul numero di maggiori, o commissarii
come anco nelli 17.
Il 13° capitolo per quello tratta chi deveria metter li commissarii, et
quanto essi doveriano partecipare nella Compagnia, si potria drizzare,
o ordinare secondo la memoria fatta sopra la continuatione della Compagnia
dell’Indie Orientali. Cioè che l’elettion nominata del numero dop-
pio di principali partecipanti si faccia dalli signori Stati Generali, o dalli
stati di ognuna Provincia rispettivamente, o da quelli, che loro Eccellenze
illustrissime commetteranno, et che li commissarii doveranno parteciparvi per
l’istessa somma di quelle dell’Indie Orientali.
Nel 16° articolo cominciano alcune parole di parola in parola queste
però fin alla fine troppo, et per questo si doverà tralasciare, et caso che
il conto non si facci nelli 7 anni, che li commissari saranno esclusi
et privi della loro provisione.
Nella fine del 19° articolo deve esser aggiunto quello segue. Et se alcune
camere facessero contra la risolutione detta saranno li commissarii
in obbligo di rifarlo a loro proprie spese, et carico; come anco ognuno de’
commissarii sarà obligato di far nel suo particolare quando contravenisse
alla risolutione de’ suoi collega.
Nella fine del 24° articolo deve esser corretto, et messo nella forma, che segue
che allhora che ricercaranno li commissarii della Camera ove saranno arrivate
le navi, li autoriseranno per commetter alcuni delli loro all’administra-
tione di esse.
Al 30° articolo si deve considerare, che tanto delle prese, che delle mercantie
non goderanno altro che una per cento di provisione.
Al 32° articolo si potrebbe variare in conformità del privi-
legio dell’Indie Orientali, ove quelli che tengono le scritture, 
--- page 218r---
 cassieri, servitori, o messi delle Camere si pagano fuori del salario de’
Commissarii.
Et così come alcune Provincie, le quali per rispetto della situazione loro non
possono in questa Compagnia haver alcun equipaggio sono inte-
ressati nel buon governo, et maneggio di detta Compagnia,
et impiego de’ denari delli loro sudditi quali in quella herediteranno
sarà necessario darli sodisfattione nella nominatione, et commettere
delli commissarii, come avanti di questo è seguito nella Compagnia
dell’Indie Orientali.

--- page 218v---


--- page 219r---
Li Stati Generali delle Provincie Unite della Germania inferiore a tutti quelli, che ve-
dranno le presenti salute. Comprendendo, che il bene di queste Provincie
et le fortune degl’habitanti in esse consiste particolarmente nelle navigationi, et
nel trafico, in che assai felicemente da molti anni in qua con l’aiuto di Dio si
sono essercitati per tutto il mondo; volendo che li detti habitanti continuino
secondo il solito non solo le loro navigationi, et trafichi; ma che in essi
proseguiscano più liberamente, et quanto più si può felicemente non derogando
però all’ordine delle confederationi, oblighi, et conventioni toccanti
la navigatione fatte con altri principi, republiche, et nationi, il che
intendiamo, che in tutto, et per tutto habbi ad esser osservato, ma
(come l’isperienza ha insegnato) non potendosi ciò fare commodamente,
né utilmente senza l’aiuto, o il mezo di qualche Compagnia Generale
tanto per il rispetto dei pirati, che per l’estorsioni, et cose simili,
che in un tal viaggio s’incontrano, et parimente per altre urgentissime
ragioni, in fine doppo haver maturamente consigliato habbiamo con-
cluso, et stabilito, che si debba essercitar la navigatione, et il comercio nelle
parti dell’Indie Occidentali dell’Africa, et delli luochi, che si diranno appresso
et non altrimenti, che con il commune, et unanime consenso delli mercanti, et
habitanti di queste Provincie; et erigendo per tanto una General Compagnia
la quale per ben publico col nostro favore, aiuto, et auttorità confermeremo,
et stabiliremo in quanto lo Stato presente, et la conditione di queste
Provincie lo comporterà: concedendo per tal rispetto una potestà, et
licenza debita con li privilegii, et essentioni sussequenti.
1. Primieramente, che non sarà permesso ad alcuno dei nostri sudditi se non con la per-
missione della Compagnia Unita per lo spatio di 48 anni prossimi na-
vigar, et negotiar fuori di queste nostre Provincie, o altri luochi, nelle
terre dell’Africa, Tropico di Cancro, Capo di Buona Speranza, o nelle
terre situate verso il mezo giorno del Tropico di Capricorno, meno nelle
terre dell’America, o India Occidentale, che s’estende dal stretto di David fino
allo stretto di Magalanes tanto nel Mar Boreale, che Meridionale 
--- page 219v---
 overo ad alcune isole situate da una parte fra l’America, et l’Africa, overo fra l’
America, et il meridiano, che si estende nella parte orientale della Nuova
Guinea dall’altra parte, riservando la libertà della pescaggione intorno la
Terra Nuova, et più verso Tramontana, il che non sarà compreso in questa licenza.
Et se alcuno tra li confini concessi a questa Compagnia, senza il con-
senso della medesima tenterà, o navigarà, o negotierà, resterà privo del vassello
et delli comercii, li quali de facto la detta Compagnia potrà vender, et
apprehender, come confiscati eccettuati però quelli, che innanti questa
concessione, da questi, o altri luochi saranno andati nelle dette parti
finché fatto essito dei loro effetti ritorneranno in questi paesi; overo
se per caso havessero impetrato qualche tempo, et questo fosse già
spirato, sia osservato lo stesso.
Non sarà lecito a chi si sia mandar alcune navi, né mercantie nei paesi compresi,
et espressi nella licenza concessa, ancorché la detta Compagnia non fosse per anco
assolutamente stabilita; di maniera che saranno castigati quelli che
consapevoli per defraudar a questa nostra constitutione di publica
utilità tentassero contravenire.
2. Inoltre potrà la detta Compagnia in nostro nome fra li predetti limiti contrahere,
obligarsi, far lega con li principi, et naturali delle dette terre; quivi
inoltre constituir cittadelle, crear governatori, fermar soldati, elegger
administratori della giustitia, et contituir l’osservanza delle altre cose
necessarie alla conservatione dei luochi, del buon ordine, della giustitia, et
politia, et per l’utilità delli negotii, procurar la populatione delle
terre fruttifere, et derelitte, et far tutto quello, che si convenirà al
commodo della negotiatione.
3. Primieramente li detti governatori, ministri di giustitia, et soldati presteranno a noi
il giuramento di fedeltà vicendevolmente, et alla Compagnia, in libertà della 
--- page 220r---
 quale sarà privar li detti governatori, et ministri di giustitia, et altri delli suoi
officii, et continuar quelli anco nelli medesimi conforme a quello, che comporterà
la necessità, et ad essi parerà buono.
4. Se per caso detta Compagnia sotto spetie di amicitie fossero in alcuni luochi trattati male
overo fidendo il denaro o mercantie saranno ingannati, di maniera che il denaro, o
la mercantia fidata non si restituischi, o non si paghi, procurerà rifarsi nella
miglior maniera che potrà del danno patito.
5. Et ogni volta, che necessariamente sarà bisogno di soldatesca per la fondatione, corrobo-
ratione, et manutentione di quest’opera, provederemo alla detta Compagnia
di quella qualità de’ soldati, governatori, et munitioni de guerra, che dalla
medesima sarà giudicato convenirsi, con conditione però che con li avanzi di essa
Compagnia siano intervenuti.
6. Oltre il giuramento, che sarà prestato a noi, et a sua Eccellenza debbano quelli, che lo faranno
giurar anco di assister in tutto, et in quanto potranno alla detta Compagnia.
7. Gl’essecutori della detta Compagnia piglieranno, et conduranno nelli nostri
paesi tutti li marinari, et soldati, che si faranno sottomessi al servitio di
essa Compagnia, se ne troveranno alcuni fugitivi. Con questo però, che
prima faccino ricorso a quel giudice, et magistrato del luoco, ove li
sudetti saranno trovati.
8. Non leveremo né navi, né artiglierie, o altre munitioni da guerra a questa
Compagnia per valersene a vostro uso se non con il particolar assenso di essa.
9. Habbiamo data auttorità, et concesso a detta Compagnia, come anco colle presenti le
diamo auttorità, et concedemo l’essecutione di tutte le vettovaglie in modo
che con le sue navi, et mercantie possino liberamente et senza molestia transitar
per ogni luoco di queste Provincie; non ostante che alcuno delli compagni
non fosse essente in ogni modo parteciperà del detto commodo.
10. Tutti li beni, che la detta Compagnia in quattro anni prossimi transporterà in
India, Africa, et altrove fra li prescritti limiti, overo porteranno di là a
qua si intendino essenti tanto nell’andar, che nel ritorno da tutte 
--- page 220v---
 impositioni. In oltre meno aggraveremo di vantaggio di quello, che già sono
aggravate le mercantie portate qui dalle dette parti, o che di là riposrtassero.
11. Et perché si habbi la detta Compagnia a governar bene, et a commodo di tutti li
partecipanti habbiamo stabilito, che questo Governo consisti di quattro camere
di aministratori. La prima in Amsterdam, che regerà, et governerà la metà
di tutta la Compagnia, l’altra in Zelanda per la quarta parte; la
terza alla Moza per l’ottava parte; et l’ultima nella Northolandia
per l’ottava parte.
12. La camera di Amsterdam sarà di 30 aministratori, quello di Zelanda di 18 le
camera della Moza, et Northolandia cadauna di 15: se appresso non si vedesse, che
dette camere havessero bisogno di assistenza di più amministratori; nel qual caso
col consenso di 17 et nostro buon parere si potrà augmentar il numero, et non
altrimenti.
13. Li predetti aministratori si eleggeranno da noi, costituito un doppio numero per voti dei
partecipanti: con questa conditio[n]e però, che niuna per la camera di Amsterdam hab-
bia voto, o sia eletto aministratore, che in sua parte nella detta Compagnia non
partecipi quattromilla fiorini nelle camere di Zelanda, et della Mosa tremilla;
et in quella di Northolandia doi milla.
14. Li primi aministratori continuaranno per sei anni li quali passati, si farà per elettione
come prima mutatione della terza parte delli detti aministratori, et così
successivamente sempre passati doi anni per la terza parte. Se per morte poi, o
per qualche altro accidente non resti il nostro compito del resto del doppio nu-
mero dell’ultima elettione sia subrogato un altro in quel luoco.
15. Ogni Camera si eleggerà alcuni certi colleghi, li quali partecipino della predetta
quantità. L’ufficio dei quali sarà di pigliar tutti li conti del negotio a nome
della Compagnia, riconoscer tutti li officiali, et le loro portioni, con li quali anco
li aministratori detti communicaranno tutte le cose difficili.
16. Ogni sei anni si farà un conto generale di tutta la coletta fatta, et mercantie
ricevute, del danno così bene come del guadagno della Compagnia uno
spettante al negotio; et l’altro concernente la guerra. L’uno separato dall’ 
--- page 221r---
 altro, et allhora si farà la distributione delle mercantie, se parerà, che si habbi
sopra avanzata la decima. Et per proveder a quelli, che ascrivono tutto il gua-
dagno alla fortuna, et non al favor di Dio, che troppo presto non siano ingannati
a niuno sarà lecito ridomandar la somma capitale posta nella Compagnia; meno
saranno ammessi nuovi compagni se non doppo 24 anni quando sarà stato fatto
il conto, et la stima delle spese, et di tutte le cose spettanti alla Compagnia.
17. Ogni volta, che sarà necessario ragunar Consiglio generale di tutta la Compagnia debba
quello esser di 17 persone otto della camera di Amsterdam, di Zelanda quattro
doi della Moza, et doi della Northolandia: intendendo, che ’l decimosettimo habbi
ad esser eletto da noi, come presidente.
18. Appresso tutte le dette persone si tratteranno, et determineranno le cause, et li ne-
gotii spettanti alla Compagnia con questo però, che concorri il nostro consenso
nelle cose pertinenti alla guerra.
19. Il collegio delli presenti 17 si congregarà se nascerà difficoltà intorno all’equipaggio,
all’ispeditione delle navi, o altre cose simili, che aspettano alla Compagnia, né
sarà lecito ad alcuno delle presenti camere il fare, overo attentar cosa alcuna senza
il consenso dell’altre; ma egualmente obediranno alle sententie delli detti 17.
20. Il Consiglio del detto Collegio per li primi sei anni risiederà in Amsterdam, li dui anni prossimi
a quelli in Zelanda, et così successivamente di tempo in tempo nell’altre.
21. Alli aministratori spediti in commissione, et che si trasferiranno al detto Collegio o
altrove per le spese del viaggio se lì daranno quattro fiorini per giorno eccetto
le vetture: quelli poi, che vano da una città all’altra a fine di
ritrovarsi solamente con li aministratori, et rettori delle camere non haveranno
una simil paga; ma in tutte le camere sarà adiudicata una quantità di
denaro per ricompensa di quelle spese; le quali le camere susteniranno.
22. Et se accadesse, che il Collegio delli 17 cadesse in alcune ardue difficoltà le quali
non voglino, o ardissero decider per la disparità delle opinioni, overo
definire per il pericolo nel raccoglier li voti, doverà sottemetterle alla
nostra decisione, et arbitrio, et quello che pare il meglio quello sia essequito.
23. Tutti li habitanti in queste Provincie, et gl’estranei ancora per affissione di 
--- page 221v---
 biglietti saranno avvertiti in un mese doppo la data di queste, che nel termine di
mesi cinque, che haveranno principio dal *** habbino a portar li
denari, che vogliono metter nella Compagnia in quattro partite la prima parte
quando saranno spirati li detti cinque mesi, et il resto nelli tre anni sussequenti;
se però non paresse alli detti 17 di dover prorogar quel termine, il che doverà
esser notificato per biglietti di compartecipi.
24. Le navi che ritorneranno dal viaggio habbino a prender porto nel medesimo
luoco di onde sono partite, et se per caso esse navi per la forza de’ venti, o della tempesta
non potessero ritornar nello stesso luoco di dove sono partite se qualche
nave di Amsterdam, overo di Northolandia capiterà in Zelanda o nella
Mosa, o alcune di Zelanda veniranno in Holanda in ogni modo ogni
Camera haverà l’aministratione delle loro navi, et mercantie; et similmente
potranno condur quelle di dove sono uscite o colle medesime navi, o con
l’aiuto di altre navi al suo porto con questa conditione, che gli stessi
aministratori realmente venghino a quei luochi, ove haveranno fatta scala
le sudette navi, et mercantie; et non che sia lecito mandar quivi alcuno
dei suoi. Et se per qualche causa non possono andar là commettino
il negotio a quella Camera sotto il cui territorio le predette navi, et
mercantie si troveranno.
25. Se alcuna delle camere riceverà alcune mercantie, o ritorno dalle parte
comprese nei detti limiti di che le altre habbino mancamento in quanto
ricercarà la necessità ne farà parte alle altre camere, che pregassero
le quali.
26. Li conti delli equipaggi per le preparationi delle cariche, et cose simili, che
aspettano alle navi si faranno per quelli, che saranno eletti per auditori
delle camere, li quali conosceranno, et concluderanno nello spatio di
tre mesi al più; et essi poi fra lo spatio di un mese prossimo doppo
la partenza delle navi manderanno la copia delli detti conti a tutte
le camere, et ogni volta, che saranno ricercati daranno anco lo
stato delle entrate, et il dupplicato conserveranno per essi; et li predetti 
--- page 222r---
 auditori ascolteranno li conti delle predette entrate; ascoltati li concludino. Et li
conti generali si doveranno far tutti li sei anni alla presenza di detti auditori
et chiamati per questo publicamente tutti per affissione di biglietti.
27. Le predette camere saranno obligate, quando li sarà richiesto dar a
tutte le Provincie, e città, li cui habitanti partecipino in questa Compagnia
cinquanta fiorini, o più lo stato di tutte le cargazoni, et dei denari del
tratto delle robbe vendute.
28. Se parerà bene ad alcune Provincie far elettione d’un qualche agente
il quale habbi a far la coletta di certo cumulo di denari, et fatta la
raccolta contribuirla in qualche camera acciò possino esser fatti parte-
cipi del guadagno, sarà in obligo la detta Camera admetter agente
di tal qualità, che intenda lo stato delle spese, et del guadagno dei credi-
tori, et debitori: con questa conditione però, che tal agente contri-
buisca almeno 50m fiorini; o si daranno alle medesime Provincie (che
verranno contribuire una tale, o maggior summa) mezi tali colli
quali si confesseranno sodisfatte: eleggendo però nel numero dei
contribuenti di quelle Provincie alcuni de’ principali participanti
per auditori dei conti, overo in qualità di altri officiali conforme
a quello che ricercarà la loro summa contribuita.
29. Gl’aministratori giureranno solamente, che si comporteranno bene,
et fedelmente nelli suoi ufficii, et di render bene, et debitamente li conti
della loro administratione, et di procurar la più grande utilità della
Compagnia, di evitar in quante potranno ogni danno, et che
faranno nella distributione, et riscuoter del denaro non altrimenti
a favor delli minori, che delli maggiori participanti.
30. Gl’aministratori provisionalmente conseguiranno la centesima parte dei beni
che partiranno, et ritorneranno, ma dell’oro, et dell’argento non par-
teciperanno, che la ducentesima parte, la quale provisione, che
doverà dividersi nelle camere la metà haverà la camera di Amsterdam
la quarta parte quella di Zelanda, quella della Mosa, l’ottava; et 
--- page 222v---
 così quella della Northolandia l’altra ottava parte; ma non haveranno però
essa provisione, che una volta dei beni delle navi, che usciranno.
31. Con questo però, che li detti rettori, o aministratori non non perdino alcuna
provisione, o donativo di quello che pigliassero a prestanza per la Compagnia
o dalle robbe che si venderanno in danno della detta Compagnia, et
meno si darà alcuna cosa ad alcuno per la comprenda di essa, o carico
delle navi.
32. Ma li maestri de’ conti, li contatori, il servitor, et nuntio della Camera
saranno pagati a carico della Compagnia.
33. Se accadesse, che alcuno delli aministratori non potesse sodisfar al suo officio
da che ne potesse succeder qualche danno quello solamente ridonderà a
carico di quei soli denari spettanti a quella Camera, non però a danno
di tutta la massa, et della Compagnia. Et per tanto per tutto il denaro
che haveranno, li aministratori resteranno obligati per le sue aministra-
tioni o per robbe compre, o in qual si voglia altro modo saranno
debitori alla detta Compagnia. Il che haverà luoco in rispetto di tutti
li partecipanti.
34. Gl’aministratori delle dette respettive camere prometteranno per li suoi
computisti, et cassieri.
35. Tutte le mercantie di questa Compagnia, che si venderanno a peso do-
veranno vendersi in ogni luoco ad un medesimo peso cioè al peso
di Amsterdam; et liberamente tali mercantie potranno transportarsi
da una in un’altra nave, et similmente da una in un’altra casa,
senza paghino le impositioni datii, o danari, che si devono al peso.
Con questa conditione però, che doppo che saranno vendute si
transportino al luoco, ove ordinariamente si pesano le mercantie prima
che si diano alli compratori, dove primieramente pagaranno le
impositioni, et carichi statuiti per il peso, et questa tante volte quanto
saranno doppo alienate, come appunto sono sottoposte alli medesimi
carichi le altre mercantie.

--- page 223r---
36. Non potrà da alcuno esser arrestati, e pignorati li aministratori, o li beni
loro sotto titolo, che dimandino l’aministratione dei loro conti; meno per causa di
mercede alcuna dovuta a quello che sarà obligato al sevitio della Compagnia,
ma quelli, che haveranno una tal pretensione ricorreranno al giudice
ordinario o alla corte provinciale di Holandia.
37. Tutte le volte, che saranno ritornate alcune navi li generali o governatori delle navi, o
della nave saranno obligati in termine di dieci giorni doppo il ritorno
loro significar a noi il successo nel viaggio, et riferirlo anco in scritto se
sarà necessario.
38. Succedendo (il che non vorressimo) che qualche Natione, o private persone
volessero far danno, o nocumento alla navigatione o ai negotii della detta
Compagnia contra il ius commune, et tenor di questa ordinatione, et
conventione habbiamo espressamente commesso, et data auttorità come
le commettemo, et l’auttorizamo, che non solamente si difendino con qual
si sia mezo, et ogni maggior difesa, che potranno; ma alli medesimi faccino
danno, li distrughino, et li faccino prigionieri, come nemici.
39. Di più habbiamo promesso, et promettemo con queste di conservar, et
difender con mezi publici la detta Compagnia contre qualunque
si sia nella navigatione, et negotii suoi con l’ordine però, che si con-
viene alle aleanze, et dritto commune di tutte le nationi,
et accadendo, che per un grave, et lungo impedimento della navi-
gatione si devenga all’armi in alcuni luochi habbiamo promesso,
et promettemo con queste a questa Compagnia (comportandolo lo
stato delle Provincie) di assisterli di un million di fiorini a pagarsi
in cinque anni.
40. Subito poi, che le cose pervenissero ad una publica guerra nelle predette
parti soccorreremo la detta Compagnia (se però come è detto di
sopra lo comporterà lo stato delle Provincie sedici navi da guerra
la minor della quale sarà di 150 lasti et quattro jachten o siano
petacchi pronti al viaggiare la più piccola di quaranta lasti 
--- page 223v---
 ognuna debitamente provista et munita di tutte le cose cioè doppie velle,
et doppii cordaggi, doppie ancore, et altri appostamenti necessarii, come
è bisogno proveder in una tale speditione. Eccettuato però che la detta
Compagnia le provederà di ogni vettovaglia per li marinari, et soldati.
Et perché la detta Compagnia sarà obligata aggiunger di più altre sedici
navi da guerra, et quattro petacchie provedute, et munite come di sopra
a fine che più felicemente possino impiegarsi alla difesa dei negotii et da
tutti li tentativi da guerra; così tutte le navi da guerra, et mer-
cantili (che nella medesima maniera si provederanno et prepareranno
sotto il commando di un amiraglio da esser posto da noi con l’avviso
delli 17) seguiranno li nostri commandamenti, et risolutioni vicendevolmente
della detta Compagnia, perché più felicemnte in tempo di necessità si
adoprino acciò le navi dei mercanti sendo in sicuro non espongano li
suoi carichi al pericolo.
41. Et avendo, che queste Provincie siano sgravate dai loro gravami, et che
questa Compagnia incorri in gravi pesi della guerra habbiamo promesso,
et per le presenti promettemo di accrescer la detta annual assistenza
di centomilla fiorini a doicento milla in quanto lo permetterà il stato
delle Provincie, et lo ricercarà la conditione della detta Compagnia.
42. Di più habbiamo stabilito, che venendo la guerra tutte le prede, che si
ricoureranno per la Compagnia, o per quelli, che si uniranno ad essa
dalli nemici o pirati, fra li limiti prescritti, et anco quei beni, che
saranno dal vigore dei nostri placart levati doppo fatto il conto
di tutte le spese necessarie, et dei danni sorvenuti nelli acquisti. Sarà
la trentesima parte di sua Eccellenza come amiraglio, et la decima sesta alli
officiali, marinari et soldati, che haveranno fatta la preda, dipendendo ciò
dalla dispositione delli aministratori della detta Compagnia di questo far
conto separato, et distinto dai conti delli negotii, et applicar il frutto
di essa preda nell’equipaggio delle navi, et pagamento dei soldati
delle fortezze, et munitioni, et cose simili da guerra et della difesa 
--- page 224r---
 di quelli, che accompagnar anno tanto per mare che per terra, né si farà alcuna
distributione, se le medesime rendite non saranno tante, che senza incommodo della
difesa doppo pagate le spese della guerra si possi distribuir qualche notabil parte
la qual distributione si farà distinta, et separata, et distintamente dalla
distributione delle mercantie, et le Provincie Unite conseguiranno nella distribu-
tione la decima parte, et il resto sarà che de’ partecipanti di questa Compagnia
ognuno per la portione del capitale, che haverà impiegato.
43. Eccetto però, che tutte le prede, et beni acquistati per vigor dei nostri placart
siano costituiti all’abitrio dei consiglieri di quel luogo nel quale detti beni
si transferiranno. L’ufficio de’ quali sarà d giudicare se le prede siano giuste,
o ingiuste, restando però fra tanto salva l’aministratione de’ beni acquistati
appresso la detta Compagnia, et questo sopra debito di giuramento, reservando
la riunione per quelli che si troveranno aggravati della sententia di detti consiglieri.
44. Li qual privilegi, libertà, et essentioni, et insieme le assistenze di sopra espresse in tutti li suoi
punti, et articoli habbiamo concesso, promesso, et stabilito, concedemo, promettemo, et
stabilimo con queste. Di più promettemo alla medesima Compagnia, che procureremo,
et opereremo, che habbino a goder delli medesimi liberamente et quietamente habbiamo anco
deliberato che le medesime cose habbino ad esser osservate da tutti li superiori, officiali,
et sudditi di queste Provincie Unite non havendo tanto in esse, che fuori di
queste Provincie Unite ad attentar alcuna cosa in contrario sotto pena
et come perturbatori della publica salute, et come dispreggiatori della
nostra ordinatione siano puniti in denari, et nella vita. Promettendo di
più che sarà osservato il cnontenuto di questa concessione salvi tutti li contratti di aleanze
fatti con li confinanti, di modo che non venga commessa alcuna cosa in danno
loro. Facendo intender per ciò, et commandando a tutti li superiori, giudici,
officiali, et magistrati, et habitatori delle dette Provincie Unite di mirare,
che li aministratori della predetta Compagnia possino goder pacificamente et quietamente l’effetto
di queste concessioni, et privilegi senza contradittione, et impedimento alcuno.
Et perché non possi alcuno allegar ignoranza vogliamo, che questa concessione, o il par-
ticolar contenuto suo in ogni luoco sia promulgato: perché conoscemo, che
ciò spetta al servitio di queste Provincie.

--- page 224v---
Proietto delli
articoli per il privilegio alla Compagnia per il
viaggio dell’Indie Occidentali
