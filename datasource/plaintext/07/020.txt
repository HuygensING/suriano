
--- page 130r---
n° 65 sola
Serenissimo Principe
il ritorno del signor principe Mauritio in questo luoco fu venerdì a
sera, et io la seguente mattina fui a rallegrarmi seco della
buona sanità, che haveva riportata; mostrando gustare
come humilissimo ministro della Serenità vostra di quello di bene,
che pareva promettersi l’universale degl’ufficii, che
andava facendo, et dal rimedio, che si sperava colle
riforme dei magistrati alla libertà, et al riposo di queste
Provincie, la conservatione delle quali, et la sua unione
riusciria sempre cara a vostra Serenità. Corrispose il signor Principe
con parole affettuosissime, et l’affetto con che mi raccolse
ben diede ad intender, ch’era tornato contento da questo
viaggio; et doppo qualche discorsi disse in verità, che
lo Stato haveva bisogno di questa riforma, troppo
le cose havevano preso piedi, et erano ridotte a tale
che non si poteva aspettar altro, che effusione di
sangue tra li cittadini; et tra gl’habitanti. Vi erano
di mali humori in questo corpo di Republica; pian
piano si anderà facendo il resto a servitio di queste
Provincie.
Hora, ch’è ritornato il signor Principe, et che la Congregatione
General di Holanda si comincia a ridurre si devenirà
all’essame di monsignor Bernvelt, del quale parlando l’Eccellenza sua 
--- page 130v---
 mi disse, che si havevano molte male cose contra di lui
et tale è la voce anco di altri. Et soggiunse sua Eccellenza
in questi propositi, dicano quanto si vogliono vi è maneggio
con Spagnuoli, perché il punto della predestinatione
non serviva a materia di tante broglierie, et ben si è
scoperto, che è stato solo pretesto per diriger il governo
a modo loro, o ad una total ruina del Paese.
Con tutti questi discorsi non si sa però ancora formar vero
giudicio di quello che habbi ad esser; se ben l’universale tiene,
che ogni cosa resterà sopita; et ve n’è l’apparenza.
Quattro città ancora in questa Provincia mancano a
visitarsi da sua Eccellenza la qual mi disse che presto l’have-
rebbe fatto; ma che si era trattenuta per qualche
rispetto, et non vi è chi dubiti che ella non sia per
far anco in dette piazze ciò che ha fatto nelle altre
senza altro impedimento.
Da partiali dipendenti viene commendata, et laudata la
buona condotta in questo affare del signor Principe, et
ognuno conosce, che con gran prudenza et desterità
si è valso dell’auttorità che tiene, la quale ogni giorno si va
avanzando; ne vi voleva manco con questi popoli
in particolare di Holanda, che abborriscono il rigore, et 
--- page 131r---
 lo strapazzo.
Per il buon fine di questi affari è stata commandata una
general preghiera in queste Provincie, che si farà
dimani.
Nella città di Hoorn sono stati lasciati da novecento fanti divisi
in sette compagnie per tener in freno quelli habitanti;
ma si spera, che forse presto si leveranno mostrandosi già
il popolo assai inclinato alla quiete, et al fuggir ogni
sorte di mal contento alli signori Stati.
Sopra questi affari scrive monsignor di Langarach ambasciator di queste
Provincie in Francia, (et ho havuto modo di veder le
stesse lettere) che ’l nontio del papa Bentivoglio
haveva cercata occasione di trovarsi con esso monsignor di
Langarach, et di entrar seco in communicatione dicen-
dogli in particolare che improbava grandemente il proceder
di questi signori et di sua Eccellenza nel assopir le presenti diffe-
renze, et contrarietà che sono nel Paese; et per
secondo sostiene, che la prorogatione della tregua
fosse per servir meglio allo Stato, et alla conservatione
della sovranità delle Eccellenze loro, che la guerra; et che
nella risposta haveva mostrato, che un tal
giudicio non poteva esser che non fosse sospetto. Aggiunge 
--- page 131v---
 haver detto il Nontio, che ’l Papa suo signore era riconoscente
lo stato di queste Provincie, et Republica
per un Stato sovrano, et soggiunge altro
che intenderanno l’Eccellenze vostre illustrissime se ne haveranno gusto
nell’aggiunta traduttione monsignor di Langarach è suspetto
come altre volte ho rivedrentemente scritto, et viene per tanto stimato
anco quello che rappresenta per artificioso parendo, che
non consoni al naturale. Egli procura di mantenersi
in gratia; et per ciò ho saputo anco, che essendo licentiato
da lui il suo secretario ne ha chiesto uno a’ signori Stati; ma
né gl’hanno risposto, né hanno risoluto alcuna cosa.
Alle lettere, che le passate settimane scrissero li stati di Bohemia
a questi signori è stato ultimamente risposto con applauder all’
attioni; al sostentar la libertà, et al procurar tanto la
conservatione del Regno che la propria, et in generale
afferiscono quanto può venir da queste Provincie per
loro servitio. In sostanza quest’è la risposta generale,
ma da particolari signori dell’assemblea ho cavato che vi
è una commune inclinatione di assister a quei Stati
in quanto per loro si potrà, et che lo comporterà la
direttione de’ presenti affari bramando questi, et
stimando loro con maggior vantaggio nutrir la guerra 
--- page 132r---
 nel seno della casa d’Austria et qualcheduno m’ha detto che
è in mente di alcuni procurar che anco la Serenità vostra si
disponga a non perder l’occasione di fomentar con loro il
nutrimento a Bohemi perché si possino sostentar,
et mantenere non so se lo faranno. Questo ben si può
creder che da questa parte vi è cuore.
Et mostrano anco nell’attender alla propositione del trafico dell’
Indie Occidentali. Hanno commandata la formatione
di alcuni articoli, o capitoli, li quali doveranno esser essam-
inati, et consultati molto bene prima che di concederne
la publicatione, il che servirà per il privilegio a quelli,
che vorranno a entrar nella Compagnia. Al qual propo-
sito alcuni di questi signori m’hanno addimandato se vostra Serenità
haverebbe dato qualche denaro per aiutar il capitale
io risposi, che non sapendo il modo, né come, né
il fine di questo negotio, meno sapevo quello che dal canto
di vostra Serenità potesse deliberarsi. Tutti però considerano
che questa Compagnia habbi ad esser un gran spino
alli Spagnoli, et che sia bene il coadiuvar che vadi
innanti l’effetto, proprio per maggior stabilimento
della sicurtà de’ principi liberi.
Hanno questi signori il negotio per mano, et lo praticano del continuo.

--- page 132v---
Appresso questo attendono li mercanti particolari ad armar dodici
navi per l’Indie Orientali; et per la continuatione della
sicurtà del navigare dallo stretto nel Mediteraneo
si vanno mettendo ad ordine alcune navi da guerra
da queste Amiralità per inviarle contra corsari. Il che
si solecita con diligenza, et doveranno queste esser sotto
il commando del capitan Quast, et l’altre che sono fuori
torneranno a rinfrescarsi prima dei geli.
Da quanto ho significato alla Serenità vostra con precedenti lettere
mie, et da quello che le significo al presente la prudentia di
lei può molto ben comprender qual generoso fine
habbino questi Stati, come inclini sia tener alumata
la guerra in Paese, che può far danno all’ambitione
spagnola, et distornar li disegni, che potessero haver altrove
come si mostrino pronti a tagliarli la stradda dell’oro
a che tutto, et alla difesa de’ proprii sudditi, et delle navi
di questi paesi si mostrano così inclinati, che par che
sia per riuscirle anco facile l’effetto; come veramente si può
prometter et dalle publiche, et dalle particulari forze
di questo Paese, che dipendono dalla natural mala volontà
contro Spagnoli. Il che tutto ho stimato proprio di
riverentemente aggiunger a vostre Eccellenze perché 
--- page 133r---
 se si compiaceranno vi faccino quel reflesso; che stimeranno pro-
prio, et di loro servitio nella congiontura de’ tempi, degl’
artificii, et dell’invalidità delle promesse.
Uno delli doi vasselli compri per il Christianissimo per andar ad unirsi con
gl’altri destinati sotto alla condotta del signor duca di Guisa
quello di maggior spesa, et il più bello uscito dal porto di
Encusen doppo l’essersi arrenato una volta
uscito da quel pericolo s’è miseramente ingalonato, et doppo
profondato una lega discosto dal Tessel scosso da un poco di tempesta.
Questo avviso ispedito alli ambasciatori di sua Maestà christianissima ha loro appor-
tato gran scontento per la perdita, che fa la Maestà sua di un
così bel vassello, et del costo di esso, ch’è di qualche momento.
Il solo scopo importa intorno a 42 fiorini. Vi erano poi le
artiglierie, da centomilla libre di polveri, cordaggi, provisioni
de’ viveri, et altri apprestamenti, et l’esborso di tre mesi di paga
a ottanta marinari, onde ascende la summa a fare più
di cento quaranta milla fiorini. Io devo bene render humilissime
gratie al Signor Dio, che in quattro levate di soldatesca,
et ispeditione di dodici vasselli da guerra non mi sia successo
un simil accidente, né sia laudata la divina Maestà sua.
Gl’ambasciatori hanno tentato di procurarne la ricuperatione che
è stata stimata disperata. Et hanno spedito in Francia.

--- page 133v---
Arrivò qui domenica sera l’eccellentissimo signor ambasciator Donato, il quale dal
signor principe d’Oranges, et dagl’altri della casa di Nassau
et dagl’altri ambasciatori, et principali ministri residenti in questa Haya
è stato visitato, et honorato con termine corrispondente al
merito della persona rappresentante quella serenissima Republica et
al proprio, et della sua eccellentissima casa: ma in altre ha resa
conspicua et di splendore, et generosità la comparsa che
ha fatta qui con numerosa famiglia, et di novil apparenza.
Da signori Stati in particolare, et dal signor principe Mauritio sono
li suoi prudenti ufficii stati aggraditi con testimonii
et confessioni di desiderio d’impiegarsi con non minor
prontezza in servitio della serenissima Republica di quello
hanno fatto per il passato. Io l’ho ricevuto in
questa casa della Serenità vostra in quella miglior maniera,
che la mia fortuna, et la riverenza che devo a così degno
rappresentante vostra Serenità m’ha sumministrato. Partirà
dimani mattina per Dordrechet, et di là in Zelanda per Inghilterra
essendo stato provisto per mezo dei signori Stati, et di
sua Eccellenza di ogni commodità, et d’ogni buon adrizzo. Gratie etc.
Dall’Haya a’ 16 ottobre 1618
di vostra Serenità
humilissimo, et devotissimo servitore
Christofforo Suriano

--- page 138r---


--- page 138v---
Al serenissimo principe di Venetia
n° 65 sola


--- page 134r---
Signore
hieri per il nostro ricevitor generale Pietro Hoeffyser habbiamo ricevuto
il doppio del suo conto dell’administratione havuta fin adesso delli
denari della serenissima republica di Venetia per l’equipaggio delle cinque
navi per noi armate in guerra per la serenissima Republica detta.
In fine del quale vostra Signoria ha messo il ricever delli documenti di esso
conto consignati per lui per parte nostra a vostra Signoria. Ancora habbiamo
ricevuta la lettera di lei del primo di questo sopra la quale
li servirà d’avviso quanto alli roli delle mostre delle genti
che servono, et delli soldati condotti, et traghettati per essi,
che in ogni modo detti rolli siano mandati di parte, et in
nome della serenissima Republica cioè sottoscritti per nome di essa
et non delli capitani, poiché in essi saranno annotate cose
particolari toccanti ad essi capitani; et per tanto piacerà
a vostra Signoria usar questa providenza accioché questo segua, et
che a suo tempo possiamo esser avvisati quando li soldati
saranno stati sbarcati, et levati dai vasselli o già po-
tessero esser levati per regolarci in questo per li pagamenti
dei viveri. Di questo ne scriviamo nell’alligata all’am-
iral Kerckoven con ordine di avisarci quello per lui, et per
gl’altri quattro capitani sarà disborsato ai loro marinari
tanto in denari, vestiti, o altro; acciò lo possiamo
notare qui al conto di ognuno; et avvertire, che
non si disborsi di vantaggio alle loro mogli, o parenti di
quello secondo l’ordine che usiamo, che puol importare
et non servendo questa per altro etc.
Di Amsterdam li 4 ottobre 1618

--- page 134v---


--- page 135r---


--- page 135v---
Lettera delli signori dell’amiralità
d’Amsterdam

--- page 136r---
In lettere dell’Haya n° 65 de’ 16 ottobre 1618.
Estratto di lettere di monsignor di Langarch di Parigi a’ 27 settembre
Nel medesimo tempo essendo a Lisigni con l’agente d’Inghilterra trovassimo
il cardinale della Rosciafocò con il nontio del Papa appresso il
signor di Luines governator della città di Soisons. Il detto Nontio cercò occasione
d’entrar meco in communicatione, et mi disse, et parlò con me
di molte cose grandi, et affari pesanti mal proprii da udirsi
et intendersi. Come primieramente improbando grandemente
il proceder di vostre Signorie, et di sua Eccellenza nell’ossoppir le differenze
et presenti contrarietà, che sono di là; et per secondo sustenendo
che la prorogatione della tregua era migliore per lo Stato,
et conservatione di vostre Signorie che la guerra. Io gli risposi, che
un tal giudicio, et conseglio era molto suspetto, et di nessuna
consideratione al riguardo della sua persona; parlando
però sempre con debito rispetto, et discrettione. Come
parimente faceva sua Signoria reverendissima verso di me, dandomi li debiti
titoli, et honori (ancorché questo sia di poco momento)
et quello, che più è dichiarò, che ’l Papa suo patrone
era riconoscente lo Stato, et Republica di vostre Signorie
per un stato sovrano. Il signor di Luynes, et altri signori
parlano in un istesso tempo con singolar affetto, et buon
giudicio in laude, et honore del giusto proceder, et
regenza di vostre Signorie; come parimente alla giornata io
vado giustificando le savie attioni, et governo loro
et trovo, che quasi in ogni luoco benissimo et debitamente 
--- page 136v---
 si discorre, si parla, et s’intende da quelli che non sono
appassionati. Il che non ho voluto tralasciare di avvisar
a vostre Signorie.

--- page 137r---


--- page 137v---
Estratto di lettere di monsignor
Langarach
