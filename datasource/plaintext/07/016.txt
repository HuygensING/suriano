
--- page 092r---
n° 61 sola
Serenissimo Principe
monsignor di Boisise ambasciator straordinario di Francia prima che
ritornar all’Haya essendo in Anversa riespedì di là il suo secretario
alla corte in diligenza, dando conto di quanto era successo, et che
haverebbe ubidito alli commandamenti della Maestà sua col ritor-
narsene qui. Fu venerdì sera il suo nuovo ingresso in questo
luoco incontrato dal principe Mauritio, dal fratello, et dal
conte Guglielmo; et vi intervenero anco qualcheduni deputati
dalli signori Stati; et fu tanto più numeroso di carrozze, et gentil-
huomini di corte; quanto in un medesimo tempo venne anco
madama della Tremoglia sorella di questi signori principi di
Nassau venuta dal viaggio di qua a riveder li fratelli
doppo vintidoi anni, che non si sono veduti insieme.
Al sapersi il ritorno del detto Ambasciatore, et al suo arrivo in questo
luoco pareva che l’universale restasse mal contento,
et sospesi gl’animi di quello che havesse a spiegar di
nuovo nell’assemblea dei signori Stati, si stava attendendo
con curiosità, che ricercasse l’audienza, come lo fece per
hier mattina. Presentò una lettera del Re, il cui
contenuto per quanto mi è stato riferto è, che significa
sua Maestà a questi signori haver inteso il stato delli affari,
et l’imprigionamento di monsignor Bernvel, et altri, imputati
di haversi mal comportato nella conservatione della
libertà, et sicurezza di questo Stato ; e[t] che da questi
signori si attendeva di rimediare, et stabilire per l’avvenire 
--- page 092v---
 et evitar gl’inconvenienti, onde tenendo la Maestà sua che la
conservatione di queste Provincie sia la propria della
sua Corona, et dello Stato, desiderando contribuirvi tutto
quel più, che havesse potuto provenir dalla sua benevolenza
et affetto verso le medesime Provincie, haveva
ordinato al detto monsignor di Boisise di ritornarsene
appresso de’ signori Stati; perché assistesse di consiglio in tutte
quelle cose, che sue Signorie l’havessero trovato necessario, et a
proposito per tanto maggiormente fermar, et stabilir la pace
nello Stato, et la sicurezza della libertà di questa Republica
facendo offerta et di forze, et di denari, et di tutto quel
più, che havesse potuto provenir dall’autorità della Maestà sua
replicando che stimava la conservatione di questi paesi nel
dominio de’ signori Stati non altrimenti, che ’l mantenimento dei suoi
regni. In ristretto questo fu il contenuto delle lettere, nella
qual sostanza fece anco l’ufficio monsignor di Boisise. Del quale
restò l’universal dell’assemblea molto gustato, come anco
altri doppo che fu intesa l’espositione; se bene non resta,
che non vi siano di quelli, che tengono per fermo, che
habbi espressa commissione di procurar sottomano la
liberatione di monsignor Bernvelt, et degl’altri con ufficii
a parte. Dalle parole di monsignor di Murier che
visitai la passata settimana ben m’avidi esser egli
estraordinariamente appassionato, parlando con non poco affetto 
--- page 093r---
 della persona di monsignor Bernvelt, et mentre discorreva della
sua disgratia mi addimandò. Vostra Signoria ha già mai scoperto
monsignor Bernvelt spagnuolo, o dipender da’ Spagnuoli;
et che si habbi mostrato contrario alli affari della serenissima
Republica? Io risposi, che per il primo io l’havevo sempre
tenuto per un buon patriota; et per il secondo ero ricorso
d’ordinario a lui nell’occasioni delle levate passate, et
dell’armamento delle navi perché stimavo il suo favore
et il suo buon adrizzo, et che m’è parso sempre ritrarne
buoni effetti; che se altrimenti havessi scoperto io mi sarei
astenuto di ricorrer al suo consiglio, et alla sua auttorità
rispose; et io l’ho conosciuto sempre inclinato al bene
et servitio della serenissima Republica, et in particolare al buon stato
et sicuro governo di queste Provincie. Poi continuò
è gran cosa, et cosa anco nuova, che doppo che
gl’huomini sono prigioni se li trovino l’imputationi
che prima non erano manco sognate; ma le gelosie,
et le passioni causano di questi accidenti. Et ben nella fronte
mostrò l’interna passione, che haveva della caduta di
questo Ministro. Et perché non può celar questo suo
affetto si rende egli altrettanto suspetto appresso l’universale
et mal volontieri vede il signor Principe, che sia egli sempre a
canto di monsignor di Boisise, che da lui sia informato,
et che lo imprimi di quelle cose, che par che non servino 
--- page 093v---
 all’haver ad esser ben veduto. Onde haverà che far assai esso
monsignor di Boisise a render certo ognuno, che questa nuova
missione sia con quell’intentione, che dichiara sua Maestà christianissima
nelle lettere sue, et che non habbi altra particolar commissione.
Per la causa, che scrissi la passata settimana alla Serenità vostra il signor
Ambasciator inglese lasciò di visitar esso monsignor di Boisise, et
hora ritornato, fin a hieri non era stato a vederlo, se
ben sua Eccellenza ha pregato esso Ambasciatore perché lo visiti a fine
di trovar campo d’informarlo dello stato reale di
questi affari, et dell’intentione che vi è qui di ben
operare; monsignor Carleton non ha fatto altro che
mandar il suo secretario a rallegrarsi col detto Ambasciatore
del suo ritorno qui; ma egli non li ha ancor corrisposto
con alcuna persona; onde mi disse, che si trova in
termine di non poter far quello, che per servitio publico
haverebbe fatto; se però esso Ambasciatore non si risolvesse
a far qualche complimento in corrispondenza, che potesse
muoverlo andar a vederlo.
Saranno dimani quattro settimane, che monsignor Bernvelt con
gl’altri è prigioniero; né per anco è stato essaminato.
Doveva hiersera capitar da Utrechet il Lidemburgh
già secretario di quei Stati; et par che la dilatione
della sua venuta procedi dall’haversi dibatuto da detti Stati
se debba esser lasciato venir qui, et che questo non infringe 
--- page 094r---
 li privilegi di quella Provincia; ma li commissarii, che sono
stati rimandati dicono che li delitti, o imputationi contra
esso Lidemburgh non toccano alla sola provincia di Utrechet;
ma alla generalità delle Provincie tutte; et per questo
era necessario, che fosse constituito sotto il giudicio dei
Stati Generali. Da qualcheduni viene detto che non
habbino potuto ritrar gran cose dalla sua bocca; anzi
che habbi anco negate delle proprie scritture: altri
però affermano, che habbino tirato da lui cose di
momento, et che lo conduchino qui per confronto.
Viene detto, che fra le sue scritture habbino trovata
una instruttione fatta l’anno passato mentre monsignor
Bernvel si trovava a Utrechet, nella quale sta espresso
il modo, come dovevano regolarsi quei Stati con quei
soldati, che levorono; et l’obligo che dovevano havere
di servir per mar et per terra; dentro la provincia
di Utrechet, et fuori non obedendo a chi si sia, né meno
alli Stati Generali; ma solo alli stati di Utrechet.
Questo è un crime. Un altro si cava che monsignor
Bernvelt di propria auttorità valendosi del nome
della Congregatione di Holanda havesse fatto condessender
li Stati Generali a conceder l’anno passato le sei
nave da guerra al Christianissimo per assediar quel suo
suddito in Piccardia se ben mi raccordo, che si teneva 
--- page 094v---
 dentro una di quelle piazze; a che per diversi rispetti essi
Stati mostravano non assentire. Questo si publica; ma
dicono esservi anco altro secreto, che darà che dire, et
che travagliar ad esso signor Bernvelt; il qual già non doverà
tardar ad esser essaminato. Il maggior male è il suo
che hora tutto si va rinversando sopra le sue spalle.
In virtù del proclama, che fecero li signori Stati sopra il libro scritto
contra la persona di monsignor Carleton, per salvarsi dalla
pena lo stampatore si è promulgato da sé presentando
l’originale della compositione, che fu stampata da lui in
Utrechet. L’auttore ch’è un ministro pur di Utrechet se ne
è fuggito, et si trova, dicono, a Bolduch. Anco un
altro ministro qui dell’Haya dipendente da monsignor
Bernvelt è fuggito, et così faranno anco degl’altri per
la tema di quello lor potesse avvenire.
Coll’andata del principe Mauritio a Schonoven, et nell’altre
piazze restano le cose in stato, che hora par che manchino
poche altre di questa Provincia per adherir alla
volontà dei Stati Generali; ma ancorché stiano renitenti
sin qui vi è il più delle voci, che tenirà per ben fatta
la risolutione della convocatione del sinodo.
In questa (si può dir) mutatione di governo si è rinovat[o] il
vecchio pensiero di viaggiar nell’Indie Occidentali, se
ne tratta da questi mercanti, che si promettono la speranza 
--- page 095r---
 del guadagno, et dar un gran scaco al re di Spagna.
Li anni passati il tutto passò in discorso, et al presente dicono
che non sarà così mentre Bernvel sta prigione, che
affermano ancora esser stato il solo ostacolo, che questo
non passò innanti. Consiste hora la difficoltà nel trovar
il modo, la sicurezza di ritrar buon effetti; et di cami-
nar in maniera, che ’l viaggio non servi a pregiudicio
delli trafichi, che hanno in altre piazze di Spagna, et per
consequente a disreputatione (non succedendo bene)
di questi Stati. Di quello intenderò ne darò parte alla
Serenità vostra.
Viene scritto di Brabantia, che quell’Altezze erano in
pensiero di accrescer alle loro guarnigioni di frontiera
qualche quattromilla fanti per valersi poi di questo
estraordinario, ove et quando fosse stato stimato
buono; di più che si habbi a far una mostra generale
delle gente da piedi, et da cavallo, che sue Altezze hanno
sotto il loro dominio; onde questi pensieri, et queste
diligenze, et l’intendersi, che habbino ricercata da Milano
anco quella cavallaria vallona fa entrar in sospetto
che vi siano pensieri più reconditi di qualche
surpresa, et di valersi dell’opportunità, et del vantaggio.
Di Germania viene scritto in Brusseles, et qui ancora, che
le cose di Bohemia habbino a prender buona piega, 
--- page 095v---
 il che fa viver questi signori con una curiosità grande.
Come anco di saper se vostra Serenità resta libera affatto dalla parte
di terra dai sospetti; et io colle lettere sue del primo del
presente rappresento secondo l’occasione, che me ne viene data
ciò che la Serenità vostra mi scrisse in questo particolare.
Quanto al duca di Ossuna non è chi non tenga per fermo, che
sia per continuar a tenir travagliata, et molestata vostra Serenità
in golfo; et l’universale desidererebbe, che ella adoperasse
le sue forze, et rintuzzase l’ardire, et la mala volontà
di quel Ministro.
A questo proposito non lascierò di dir alla Serenità vostra, che si
aspetta con sommo desiderio da queste genti l’intender
il buon trattamento delli capitani, et marinari, che sono
venuti con le dodici navi al suo servitio. Et perché doppo
tanto tempo che sono arrivati non si riceve lettere né
dal Colonello, né dall’Amiraglio, né da’ capitani delle
navi vi sono stati alcuni spiriti appassionati, che
si hanno lasciato uscire, che l’Eccellenze vostre illustrissime trattengono
le lettere a fine che non si sappi forse le indoglienze,
che ne fanno quelle genti. Queste relationi, che mi
sono fatte da buoni amici mi travagliano l’animo,
et volontieri vorrei haver qualche cosa da sodisfarli:
in tanto non lascio di dire, che non si può essendo in mare
haver così pronta la commodità di scriver; che può esser 
--- page 096r---
 che le genti siano state a far la quarantena; overo che ’l difetto
nasca da loro di non scrivere. Et con questo rendo pur sodis-
fatto qualcheduno. Ma sia detto riverentemente sarà bene che vostra Serenità
mi facci capitar qualche cosa, perché confermi anco maggiormente
la buona volontà, et il buon trattamento che affermo usarsi da lei
verso quella marinarezza; et verso quella soldatesca.
Essendomi capitato avviso, che ’l messaggiero che partì mercordì
mattina della passata settimana non era arrivato che sabbato
sera in Anversa con le mie lettere delli xi sono restato
estremamente alterato nell’animo mio per una tanta et sì gran
negligenza di costoro. Lasciò però di mandar la replicata
delle dette lettere perché essendo constretto non havendo
altra commodità ispedir anc’hoggi per via d’Anversa
la porterebbe un medesimo ordinario. Le manderò domenica
per la via di Amsterdam non volendo più creder a pro-
messe, et giuramenti di questi messaggieri di qua; che
col mancarmi mi fanno parer negligente appresso la Serenità vostra
et tanto più haverei desiderato, che quelle fossero passate
avanti per haver il senso di vostra Serenità circa il visitar di nuovo o non
questo ambasciator di Francia, mentre ha mostrato di tenir un
così poco conto della visita che gli feci già fare, et di quella
ch’io feci in persona, che è per consequente tenir poco
conto di un ministro di lei; che almeno havesse cor-
risposto con un suo gentilhuomo. Io mi regolerò conforme 
--- page 096v---
 al suo prudentissimo commandamento vedendo non poter per hora far altro complimento
per riputatione di quella serenissima Republica.
Ho visitata madama della Tremoglia, che con testimonio di grande
affetto attestò esser ella, et tutta la sua casa obligata a
vostra Serenità, et particolarmente per il pensiero che l’Eccellenze vostre hebbero
del suo primogenito mentre fu amalato in Venetia.
Oltre le lettere per il pagamento del noleggio del 4° et quinto mese
che ho riverentemente scritto haver fatte sotto li 15 et 16 ne
feci altre tre, una per la nave Il leon dorato, l’altra per
l’Emaus o Vergine di Dordrechet; et la terza per Lo specchio
che importeranno tutte tre per li doi mesi sudetti cinquemilla
quattrocento ducati da contarsi in banco. Ne restano ancor
a far per altre sei navi 3 della ripartitione di Amsterdam
et tre di Northolandia.
Le lettere di cambio della passata settimana sono venute in Amsterdam
a cento grossi, et tre ottavi per ducato. Vi è vantaggio
per vostra Serenità, et però in questo doverebbe esser abbracciato
facendomi rimessa per il pagamento delle altre mesate, et
per altro denaro che possi bisognare. Et questi partionevoli
dei vasselli più volontieri si contenteranno esser pagati
di qua. Mi rimetto alla prudenza sua di cercar il
suo meglio. Gratie etc.
Dall’Haya a’ 18 settembre 1618
di vostra Serenità
humilissimo, et devotissimo servitore
Christofforo Suriano

--- page 097r---


--- page 097v---
Al serenissimo principe di Venetia
n° 61 sola

