
--- page 150r---
n° 67 sola
Serenissimo Principe
non mancai visitar il signor principe Mauritio doppo ’l suo ritorno da Leidem,
et Haerlem, et communicando all’Eccellenza sua quanto havevo esposto la passata
settimana alli signori Stati Generali, colla medesima occasione trovai proprio di
conferirle anco quel tanto, che coll’instruttioni della Serenità vostra, conobbi poter
esser ben inteso da lei per il frequentar della navigatione in Venetia,
et accrescer ivi il comercio. Mostrò sua Eccellenza sentir bene il concetto, et esser
a proposito per l’uno, et l’altro Stato, et disse, che ne voleva parlar
con qualcheduno di questi signori a fine che vi applicassero il pensiero
et dassero gl’ordini necessarii in questo affare, nel quale consi-
derò, che buona sarebbe stata una publicatione generale, ma
che vedeva dall’altro canto, che difficilmente vi si poteva venire,
mentre anco queste Provincie hanno li loro interessi; che ben in
particolare haverebbesi havuto il modo di condur le cose a termine
di un reciproco comercio, et massime con quelli avantaggi,
che potevano li traficanti promettersi dalla serenissima Republica.
Io dissi all’Eccellenza sua che questo era negotio degno appunto della
condotta di lei, profitevole a questi popoli, et col quale sareb-
bono li patroni de’ vasselli restati liberi d’incontrar delle
male venture, come hanno alcuni fatto sin qui, havendo
osato traficar nel golfo di Venetia contra gl’ordini et statuti
di vostra Serenità. Mi rispose sua Eccellenza io haverò a cuore questo affare, et tro-
verò tempo di parlarne al mio ritorno da Roterdam, et
Tergou, che sarà presto con quelli, che stimerò a proposito.
Fate ancor voi il medesimo con chi vi parerà di questi del Governo.
Io risposi all’Eccellenza sua che lo haverei fatto, ma per la stima, che
facevo di lei havevo voluto prima conferir seco; ripigliò
io non mancarò in qual si sia occasione mostrarmi servitore
di sua Serenità, et m’impiegarò sempre per suo servitio. Io non 
--- page 150v---
 ho avuto né opportunità né modo di veder alcuno di questi signori par-
ticolarmente di quelli, che stimo più proprii a portar gl’affari, perché
o sono absenti; o per le cose correnti non si trovano in casa; ma
troverò tempo, et con destrezza anderò praticando gl’animi.
Il console di questa Natione, che ancor si trova qui, con occasione di esser
venuto in questa casa della Serenità vostra alla messa, discorrendo doppo
meco di diverse cose, venne a toccar questo punto di comercio, et
particolarmente della condotta de’ sali a Venetia; et per quanto puoti
cavare dalle sue parole, parmi, che li mercanti vorrebbono esser
aletati con un sicuro prezzo di sali, et qualche vantaggio, con che
potessero far il profitto, che fanno altrove, o pretendono di farlo.
A questo è necessario, che vostra Serenità habbi per primo il pensiero, perché
con queste genti l’interesse, et la speranza del commodo li farà
far ogni partito. Materia di Stato non li muoverà quanto di
gran lunga farà l’apparente guadagno; et il buon trattamento
li ridurrà a venir a far scala in quella piazza. Io qui atten-
derò ad imprimer il certo profitto, et che devono pigliar quel
camino per fuggir gl’inconvenienti, et stabilir così maggiore
la confidenza tra l’uno, et l’altro Stato.
Con questo non lascierò di aggiunger alla Serenità vostra quello che ho pe-
netrato causar in parte l’aversione, che li patroni di nave hanno
di passar a far scala a Venetia con sali; et è che quando sono stati
là, alcuni non ostante ogni maggior instanza sono stati ben
cinque, et sei settimane trattenuti senza poter haver gratia di esser
scaricati; anzi che infine hanno convenuto far stradda allo
scarico con rilasciarsi di qualche cosa. Me lo ha accennato anco il
detto Console, oltre quello, che ne ho inteso per altra via, se ben può
esser, che anco detti patroni dei vasselli lo dicano per loro iscusa.

--- page 151r---
Con tutto ciò il far, che vi siano buoni ordini in questo proposito sarà
effetto della prudenza di vostra Serenità per levar anco in questo tutte le
occasioni d’iscuse, et di subterfugii, come io li stimo.
Qui si trovano alquanti mercanti di Amsterdam in numero di dieci, o
dodici venuti espressamente per rinversar la pretensione, che ’l sudetto Con-
sole ha di aver uno per cento di tutti li noli, che si faranno qui, et
a Venetia dei vasselli di questo Paese, il che è stimato dai mercanti interessati di gravissimo loro
interesse, et sono venuti a trovarmi per rappresentarmi, che la con-
cessione, che procura esso Console haver dalli Stati Generali cederebbe
con detrimento del negotio, et del trafico con Venetia: perché quando
si deliberasse, che havessero ad esser sottoposti ad un tal nuovo dan-
noso aggravio più tosto piglierebbono altra stradda; et mi
hanno pregato di assisterli per servitio, et commodo di vostra Serenità
ancora. Io intenderò bene il fatto, et non mancarò di far tutto
quello, che stimerò proprio per utile, et beneficio di quella
serenissima Republica.
Tenta il medesimo Console ancora colla sponda del borgomastro Pavo-
ni di haver da questi signori maggior auttorità, per haver costì appresso
la Serenità vostra maggior credito; ma altri gli contrastano come forestiero;
et questi mercanti sono assai animati contra di lui; onde credo,
che non ritrarà molto frutto dalle sue instanze.
Stano questi signori in espettatione, che ’l signor Principe fornisca l’opera inco-
minciata della riforma, colla quale, et colla convocatione del
sinodo si promettono di stabilir poi lo Stato in una vera forma di
governo, et allhora pensar poi alle cose di fuori, et alla missione
di ministro per risieder per nome loro costì.
Il borgomastro Pavoni par che habbi fatto disegno, che la carica caschi
sopra un suo figliolo console in Aleppo. Non so che huomo egli sia, 
--- page 151v---
 so solamente ch’è giovane; ma quell’eccellentissimo Senato ne deve haver havuta
qualche relatione professando questi parenti suoi, ch’egli habbi
sempre passata buona intelligenza, et corrispondenza con li rappre-
sentanti in quelle parti la Serenità vostra.
Essendo già passati doi mesi, che ’l signor Bernvelt è prigione ha egli nell’absenza
del signor Principe fatta far instanza di esser chiarito della causa della
sua prigionia, facendo dire, che una tanta detentione senza cognitione
era contra li privilegii, et le leggi del Paese; a che gli è stato fatto
risponder, che per le cose, che erano passate si erano trovate le leggi
et gl’ordini in tal confusione, et così invilupate, ch’era necessario haver
tempo di ridurle nel primo stato; che però havesse patienza ancora
un poco, che si attendesse a questo scioglimento, che importa al
publico, che poi si haverebbe atteso al suo particolare. Finché sua Eccellenza
non ritorni questo è certo, che non si verrà ad alcuna deliberatione
in questo particolare; anzi finché non si habbi assodato il tutto
forse non si parlerà di lui, né degl’altri prigioni.
Gl’ambasciatori di Francia, et particolarmente monsignor di Boisise si anoia di star
qui senza operare; et massime, che non può far di meno, che non gli
pervenga ad orrecchio la voce. Che li Francesi hanno che far assai
in casa loro, et che non hanno a servir di moderatori in questo Go-
verno; et massime in fatto, che non tocca esser difinito dalla Fran-
cia; ma dalle generalità di queste Provincie Unite.
Scrive monsignor di Langarach di Francia, che non haveva dal Re quei
ricevimenti, né buoni trattamenti soliti, et che ciò comprendeva
nascer dalla poca stima, che sua Maestà mostrava d’intender malamente
che qui si facesse delli suoi ambasciatori. A che non viene data compita
credenza.
Credo bene, che essi ambasciatori rappresentino alla corte, che si tenga poco 
--- page 152r---
 conto di loro, et particolarmente ne haveranno preso soggetto dall’essersi ultima-
mente naturalizato holandese il signor Francesco Arsen cavallier, che
fu in Francia agente, et poi ambasciatore ordinario per questi Stati,
del quale ho altre volte scritto riverentemente alla Serenità vostra, che essi am-
basciatori fecero instanza, che fosse castigato; il che non solo non fu
fatto; ma hanno li signori Stati ricevute, et laudate per buone le
sue giustificationi; et parmi d’intender, che presto uscirà
decreto, che lo dichiarerà anco nobile del Paese, che sarà
un dar nuovo disgusto ad essi ambasciatori per l’apparenza, che vi
è che habbi ad esser impiegato nel Governo; cosa, che non po-
teva prima farsi senza queste precedenti dichiarationi.
Meno sono stati sodisfatti essi ambasciatori che con il detto Arsen sia stato
anco naturalizato holandese monsignor di Marchet valone luoco-
tenente general della cavallaria, il quale quando fu ultima-
mente in Francia speditovi dal signor principe Mauritio a com-
plire, parlò assai chiaro, et contra le massime del signor Bernvelt
et suoi adherenti.
Non cessa il pensiero, che monsignor di Boisise in particolare sia per dissimular
li disgusti, et continuar a trattenersi qua, et che habbi in petto
qualche commissione da sfodrar a tempo, et luoco di proroga-
tione di tregua, o altro.
Qui si sentono con non poco gusto le nuove del buon stato d’armi
in che si trovano li Bohemi, desiderandosi la conservatione di
questi Stati non tanto per la religione, che per lo sminuirsi le
forze alla casa d’Austria. Viene detto, che presto potreb-
bono esser qui commissarii di essi Bohemi per far di viva voce più
caldo ufficio con questi signori, et riportar qualche sicurezza di
assistenza in caso della continuatione dei travagli in quella parte.

--- page 152v---
Alcuni si lasciano intender, che qui stano a sentir il moto de’ serenissimi
arciduchi; ma par, che la congiontura de’ presenti tempi non permetti
che così bene possino pensar di assister o con genti, o con denari a
guerra esterna.
È stato intermesso per qualche giorno il trattar sopra il proposto negotio
dell’Indie Occidentali; ma si ripiglia, et di mano in mano si va
considerando li più spedienti mezi per venirne a capo con si-
curezza di chi farà il viaggio, con profitto della Compagnia, et
del Paese, et con riputatione della Generalità. Vi sono deì contra-
rii assai, et particolarmente nel trovar il denaro dicendosi, che non vi vorrà
manco di cento tonelli di fiorini, ogni tonello è cento milla
fiorini che fanno quaranta milla ducati; et questo per il principio.
Fu a vedermi lunedì passato uno degl’interessati nell’armi date al signor
conte di Levenstein per raccommandarmi di nuovo il suo affare;
et io gli significai quanto precedentemente con lettere de’ 5 dello
stante (che sono l’ultime ricevute) mi fu commandato dalla Serenità vostra.
Restò alquanto sopra di sé, poi mi disse, che da lei non pretendeva
alcuna cosa; ma desiderava solo il suo favore, et addito
alla giustitia per poter esser egli, et il suo cognato soddisfatti dal Conte
sopra le provisioni sue, o sopra le paghe de’ soldati. Io gli re-
plicai la ragione di vostra Serenità, et gli riconfermai, che dal canto di
lei non se gli sarebbe mancato d’ogni honesto favore.
Havevano li sudetti disegno d’ispedir costì persona espressa
sopra questo affare; ma havendo inteso da me il senso della Serenità vostra
parmi, che habbino mutato proposito, et ne daranno forse qualche
carico al Luz, che si va mettendo ad ordine per partire,
et venir a’ piedi della Serenità vostra per gl’interessati nella condotta
delle genti del detto conte di Levenstein, come riverentemente 
--- page 157r---
 scrissi la passata settimana con altro, che haverà qui aggiunto in replica.
Sotto li 28 del presente ho fatte lettere di ducati doi milla ottocento ottanta
da contarsi al signor Melchior Noirott per il noleggio del sesto, et settimo
mese per la nave San Marco.
Porto innanti quanto più posso il dar denari a conto di paghe dei
marinari delle dodici navi; ma non veggo di poter mantenermi, et
che sarò necessitato a ceder alla instanza delle Amiralità, per
il bisogno delle povere donne; et forse per l’importunità dei
creditori per li restanti viveri. Io mi credevo con l’ultimo ordi-
nario ricever qualche avviso in questo proposito. Quello che
mi trattiene al non far nuova rimessa, et esborsar denaro è
perché non vorrei volontieri darlo per huomini morti, o falliti,
over che fosse stato ancor pagato, come potrebbe occorrer non
havendo li roli.
Il Pasini ha havute le pretensioni del Gamurini. Mi par, che
siano piene di risolutione. Son qui aggiunte; et vostra Serenità potrà
colla prudenza sua considerarle; et farmi saper la sua volontà
per poter risponder a sua sodisfattione. L’huomo è buono, et
di servitio. Gratie etc.
Dall’Haya a’ 30 di ottobre 1618
di vostra Serenità
humilissimo, et devotissimo servitore
Christofforo Suriano

--- page 157v---
Al serenissimo principe di Venetia
n° 67 sola


--- page 153r---
In lettere dall’Haya n° 67
di 30 ottobre 1618
Pretentioni del Gomarrino
Essendo il signor Gamurrino al servitio della Maestà christianissima con titolo di
consigliero di Stato, e con provisione fra soldo, e pensione di ottomila franchi
l’anno ben pagati, ben visto, et acarezato da detta Maestà et da tutta quella
corte per haverlo conosciuto, e provato per homo valente nella sua professione
tanto nella espugnatione di Soissons che nella fortificatione di Chillebuff
fortezza in Normandia dove egli fece con 10 milla scudi di spesa quel
che altri non haverebbono fatto con 3 e 4 volte tanto poiché il
disfarla n’ha costato 14 mila e fra li favoriti del già mariscial
d’Ancre stati perseguitati e scacciati, solo egli è restato in servitio
in tanto che, perché come li altri egli non si fuggisse di Francia sua Maestà
lo fece ditenere con guardia, argumento della sua sufficienza.
Non obstante questo egli come italiano, che poco si confà con quella Natione
francese amerebbe più tosto servire alcun potentato italiano e
particolarmente la serenissima Republica veneta come altre volte mentre stava in
Fiandra al servitio del re di Spagna lo ha desiderato, parendoli
che servendo quella egli resterà sicuro di viver per sempre in suo servitio
e di esser impiegato, honorato, et avanzato, e benificiato secondo
il buon costume e generosità di essa.
E se di ciò le sarà data intentione, et accordatoli se non tanto quanto ha
in Francia al meno scudi due mila d’oro l’anno di provvisione fra
soldo etc. Egli volontieri venirà al dette servitio anchorché sia con
circa scudi mille l’anno meno di quello gode di presente per dover
vivere in Italia, e in servitio, nel quale egli si promette quanto di
sopra non obstante ch’egli serva maggior potentato et habbia prima
servitone un altro maggiore in questi paesi, et con l’uno, et con l’altro
senza superiore nella sua professione, et con vantaggio sopra gli altri
tanto di soldo che di pontual pagamento.

--- page 153v---


--- page 156r---


--- page 156v---
Pretensioni del Gomorini

--- page 154r---
In lettere dall’Haya n° 67 de’ 30 ottobre 1618
Translatto di lettere di Milano de’ 29 settembre
Alcuni mesi sono, che con denari la republica di Venetia si è levato
un grosso numero di heretici Grisoni guidati da sette predicanti
parte del Paese parte levati a posta da Genevra con paga d’or venetiano
perseguitando li catholici, che giudicano, che siano affettionati al servitio
di sua maestà del Re mio signore et trattano di distrugger il vescovato di Coira
et con l’entrata di esso fondar un collegio di heretici nella Valtelina
et stabilir lega con Venetiani; et adesso si trovano in Toscana
luogo del paese di Coira, nel qual hanno eletto un tribunale di
36 giudici con assistenza di 12 predicanti, che attendono
alla persecution de’ catholici con gran crudeltà, et in particolar
amazzarono 4 giorni sono a tormenti Nicolao Rusca
arciprete di Sondrio luogo principal di Valtelina.
Dice molto della morte di fra Pacifico, che fu decapitato li giorni
dietro, et abbruciato in Venetia dice senza esser stato degra-
dato ancorché monsignor Nontio, et il Patriarca ne havessero
fatta condoglienza grande al Senato: con tutto ciò per
virtù di un breve, che la serenissima Republica pretende poter
giudicar così religiosi, come secolari, non facendo stima
di niuno con grandissimo scandalo opinion di fra Paulo servita
scomunicato de 12 anni, et heretico a cui la Republica
da grandissima fede. Che sua Santità haveva concesso la xma
del clero, et che se era vero haveva havuta la Santità sua
la medesima ricompensa dell’altra volta poiché allhora
fecero appicare un prete senza degradarlo; et hora ne
ha fatti morir doi cioè fra Pacifico, et l’arciprete di
Sondrio, che tutto è una cosa.

--- page 154v---
Blank page

--- page 155r---
Blank page

--- page 155v---
Estratto di lettere de Milano
de’ 29 settembre
