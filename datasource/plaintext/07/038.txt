
--- page 243r---
Prima
n° 82 fin 83
Serenissimo Principe
fu udito volontieri dalli signori Stati Generali ciò che loro esposi intorno la
reconciliatione delli doi re, et li prudenti ufficii che vostra Serenità haveva commessi
udirono anco attentamente l’espressione di quanto mi commanda di più
nelle lettere sue dei quattro. Mi ringratiò il Presidente della commu-
nicatione, et con dirmi, che haverebbono posto in consultatione quei
particolari, che stimavano degni di esser ben ponderati mi ricercò
quello, che in particolar tenevo dalla corte di Spagna di quei gran
preparamenti; et il signor principe Mauritio, che era presente mi
disse, che non havendo questi signori alcuno a quella corte stimavano
ch’io potessi coll’occasione di corrispondenza coll’eccellentissimo signor ambasciator della
Serenità vostra haver avvisi, che dassero qualche lume di qua per
sapersi governare a servitio commune. Io risposi, che non tenevo
più di quello le havevo significato; ma tutto che mi fosse per-
venuto lo haverei communicato all’Eccellenze loro, et elle me ne fecero
nuova instanza.
Sopra la mia propositione ho saputo essersi havuti varii discorsi nelli
particolari di commetter alli loro capitani delle navi da guerra
d’intendersi bene coi ministri di vostra Serenità, et occorrendo passar appresso
di loro; et in quello della mutua corrispondenza di loro ministro:
espressi alli signori Stati nel modo appunto, ch’ella mi commanda.
Sopra il primo sono andati discorrendo come si possi fare mentre
essi ancora hanno a far colli Spagnuoli, li quali stante la tregua
vedendo le forze di questi paesi (destinate ad altro effetto) im-
piegarsi contra di essi haverebbono occasione di dolersi; ma consi-
derato, che la conservatione della serenissima Republica era loro propria
che si trovava anco buono di assisterle occorrendo della maniera
proposta o altrimenti: tuttavia non essendo ella collegata con 
--- page 243v---
 queste Provincie non si sapeva il modo del dar l’ordine per sperar
de’ reciprochi aiuti (ch’è quello che importa), et per haver cosa in
mano da poter salvarsi appresso gl’altri principi. Et mi è stato
detto, che dovevano esser deputati qualcheduni dei signori Stati per
venir a discorrer meco sopra questo punto. Così anco sopra
la reciproca corrispondenza di ministro essendone passato il
concetto tanto nell’assemblea generale delli signori Stati, che in quella
di Holanda, che era conveniente, che si fosse mandato qualcheduno
per corrisponder alla mia residenza; ma che questo solo non era
sufficiente a dar una vera forma, et un stabil fondamento alla
missione; et che desiderandosi di qua passar più avanti, et
mostrandone la serenissima Republica buona volontà era necessario inten-
dersi bene, et veder quello si potesse fare.
Tutto questo ho cavato da più d’una parte; ma principalmente dal signor
cavallier Arsen già stato ambasciator ordinario per questi Stati in
Francia, che fui a visitar avanti hieri, il quale lavendo
l’orrecchia del signor Principe sono certo, che dall’Eccellenza sua vengono
anco questi concetti discorsi col medesimo Arsen, che hora entra
nell’assemblea di Holanda nel numero de’ nobili dichiarato
ultimamente da essi non ostante l’esser brabantese. Egli è di
vivissimo spirito; se bene finhora è stato tenuto indietro da
Bernvelt.
Mi ha il medesimo detto di più, che s’era anco discorso (stringendosi la
pratica) della qualità dell’assistenza, che nell’occasioni si
potesser dar pronta da questi Stati alla serenissima Republica
et era di sedici o vinti navi da guerra pagate, et in-
tartenute a spese di questi Stati per il tempo, che la Republica 
--- page 244r---
 ne haverà bisogno, et ella havesse a dar denaro a proportione
nell’occorrenze della guerra a questi Stati, che ciò si trovava
per l’una, et per l’altra parte il più proprio modo per formar
così un’aleanza, che tendesse alla reciproca difesa: perché
dell’offensiva non era così facile il trattarne o cavarne un
buon effetto, stante la distanza dei paesi: che però quando
si fosse trovato buono anco questo sarebbe stato sempre
tempo del farlo; che ’l mandar ministro, et che questo
havesse poi a servir di mezo per avanzar l’affare non
era stimato assolutamente il proprio parendo che già che
io mi trovo qui, che ho conosciuto, et posso saper ciò che si
può far dalli signori Stati per la serenissima Republica meglio sarebbe stato
operare, et dar forma di qua per far più brevemente, con
manco strepito, con levar le gelosie, quello che non poteva
succeder per molti rispetti, et per molti accidenti collo spiccar
uno di qua che nuovo non informato non haverebbe servito
che a lunghezza, et fosse senza frutto della commune
intentione. Io a questo considerai a detto signore che anzi
dalla Serenità vostra era stato stimato sempre per miglior ispediente
il cominciar la pratica colla corrispondenza, et poi avanzar
il negotio di grado in grado con l’effetto, et con la maniera,
che fosse stata stimata da ambe le parti la più propria,
et tale era stato sempre il senso di lei. Mi rispose è stato
inteso il concetto della serenissima Republica; ma viene trovato più
riuscibile della maniera che vi ho detto; et disse forse ve 
--- page 244v---
 ne sarà discorso uno di questi giorni per nome dei signori Stati.
Ancor non sento, che sia stato deputato alcuno a tal effetto;
segno, che la risolutione non sia ancor presa. Quando mi
venga proposta alcuna cosa sentirò, et risponderò secondo, che
stimerò a proposito, et conformarsi colle ultime, et precedenti
commissioni datemi da lei, et le avviserò il seguito.
Essendomi trovato hoggi quarto giorno col signor ambasciator d’Inghilterra ho cavato
dal suo discorso haver notitia dei sensi di questi signori in questi
particolari perché passa gran confidenza col signor principe Mauri-
tio, et di più entra nel Consiglio di Stato come consigliero,
che era opinione tra detti signori, che la reciproca corrispon-
denza di ministro miri dal canto di vostra Serenità solo a voler
far un’apparenza al mondo di mantener una stretta intelli-
genza con queste Provincie dar martello a’ Spagnuoli; tenir
in sospeso li principi di quello habbi ad esser, et servirsi dell’
occasione caminando col tempo, et colla cautela per pervenire
al fine della quiete nel suo Stato senza obligarsi a mag-
giore o più stretta unione. Mi disse, che haveva cavato
esser in intentione dell’universale per minor strepito, et mag-
gior sicurezza, che qui si trattasse per mandar poi a stabi-
lire; et continuò, che mi diceva questo di certo, et che vostra Serenità
haveva gran causa di tener sempre per sospette l’armi
spagnuole; onde non poteva da lei farsi meglio, che procurar di
collegarsi con questi Stati perché unite le doi republiche
insieme potevano col suo Re dar legge a chi cerca al presente quanto più può
 
--- page 245r---
 dar legge a tutti gli altri. Questo signore ha usata sempre
confidenza meco, ne seppi veder qui sotto altro fine; onde
mostrando di ascoltar volontieri ciò che diceva lo
ringratiai della confidenza, et lodai li suoi prudenti discorsi
parlando sempre in generale della sincera, et retta intentione
della serenissima Republica.
Vostra Serenità da più mani di lettere mie caverà, che questi si confor-
mano con li vecchi concetti, et colli vecchi pensieri, che miri
la Serenità vostra solo al fine sudetto. Et poiché continua ancor
negl’animi in universale questo concetto, quando ella
risolvi di passar avanti in questo negotio, et che così com-
portino li suoi interessi per gl’accidenti che col tempo po-
tessero succedere di bisogno di assistenza per vostra Serenità o per
questi Stati, stimo hora l’opportunità molto propria
per caminar ad una buona risolutione, et breve conclu-
sione mentre massime non si habbi nel punto principale
a stabilir altro, che quello, ch’è stato proposto per essen-
tia, et fondamento di unione tra vostra Serenità, et questi Stati come
mi ha detto l’Arsen.
Ho saputo di certo, che sua Eccellentia ha nell’assemblea dei Stati
Generali posto innanti la detta assistenza di navi. Vi
concorre ella di tutto spirito, et vorrebbe vederne
l’effetto, et credo che premerà quanto potrà perché
segui. A me non ha detto espressamente ciò che ha proposto
ma discorrendo sopra gl’avvisi di Spagna, che
si teneva per certo che le preparationi fossero o per qua o per 
--- page 245v---
 entrar in golfo, tenendosi più tosto questo che l’altro disse
sia come si voglia bisogna guardarsi, intendersi bene
et con faccia ridente aggiunse bisogna che passiamo un
poco più avanti, che del semplice intendersi ben insieme.
Io replicai a sua Eccellenza delli concetti altre volte detti, et proprii
a questo motivo; et che restava però a questi signori il deliberare
sopra il mezo (stimato dalla serenissima Republica proprio) d’una
mutua corrispondenza di ministro; et a s[ua] Eccellenza cooperar
per l’effetto della reciproca buona volontà. Tornò ella a
dire bisogna passar più avanti, et far più, entrando in
altro discorso. Con poco vuol dire l’Eccellenza sua assai, et vuol che
si capisca il suo senso.
Ho stimato proprio significar tutto ciò alla Serenità vostra perché possi pen-
sar a quello che mi v[o]rrà commetter quando mi sia fatto
parlar per nome publico in questo proposito.
La voce commune, et generale in questa corte è che tutte le
provisioni dei Spagnuoli mirino a passar nel golfo di vostra Serenità
et io per veder pure se potessi cavar qualche particolare
che mettesse più in chiaro questi concetti sotto pretesto
di complimento fui a visita del signor conte di Egmont, et
entrandone seco in discorso non mi confirmò che per suo
giudicio fosse il fine per Algieri, come si diceva; ma
che teneva per fermo, che fosse per condur genti in Bohemia.
Io dissi per cavare; ma che hanno a far Spagnoli per dove
vogliono condur queste genti, mi disse per il golfo di Venezia.
Io ripigliai non credo che sua Maestà catholica habbia fine
di accrescer gelosie a gelosie: no no soggiunse non sarà così, 
--- page 246r---
 si farà prima un buon accordo con questa conditione, che
permetti la Republica il passaggio, et non lo negarà andandosi
massime contra heretici. Io sorridendo dissi che non credevo
che ’l Re havesse di questi pensieri perché il negocio sarebbe
stato lungo, et il viaggio difficile, et se voleva assister
alla casa d’Austria poteva farlo per altra stradda
senza apportar gelosia dove non era necessario.
Vostra Serenità potrà comprender, che li concetti del Conte sudetto, che
dipende dai serenissimi arciduchi conformano con quello che
scrissi colle mie de’ 15 del passato della risolutione, che
fu scritta fin d’allhora esser nei Spagnuoli di voler transito
libero dentro ’l golfo per ogni sorte de’ vasselli suoi o che
dipendino da loro.
Si hanno avvisi, che in diverse piazze di sue Altezze si facci gran quantità
di habiti per soldatesca dicono da spedirsi con mille cinque
cento cavalli per Bohemia, et altri avvisi venuti dalla parte
di mare portano, che alle rive di Spagna si facevano da
ottomilla barille per metter acqua, et vino; il che appor-
ta sempre maggior dubio dei fini dei Spagnoli, sendo che
questa munitione suol servire per viaggio lontano. Alcuni
vogliono sia per l’Indie, et particolarmente come disse il conte di
Egmont per assicurarsi dalla parte del Brasil, et prevenir
li pensieri di questi signori sopra la nuova propositione
della Compagnia dell’Indie Occidentali.
Tante voci et varie di diverse preparationi causano anco
l’incertezza del successo; et questi signori vi pensano, et
consultano ogni giorno aspettando pur sempre più 
--- page 246v---
 certi avvisi, et da me anco li desiderano, ma non essendo
ancor arrivato fin giovedì in Anversa il messaggiero or-
dinario non so per qual accidente, mi spiace per non haver
di sodisfarli, et esser anc’io informato per servitio della
Serenità vostra la quale haverà qui aggiunta la copia delle mie
de’ 20 della passata settimana. Gratie etc.
Dall’Haya a’ 27 genaro 1619
di vostra Serenità
humilissimo, et devotissimo servitore
Christofforo Suriano

--- page 247r---


--- page 247v---
Al serenissimo principe di Venetia
prima
n° 82 fin 83

