
--- page 016r---
Serenissimo Principe
li compartecipi della nave nominata San Paulo, capitano Iacomo
Isbrans sono ricorsi a me, et con particolare affetto mi hanno rappresentato
il caso avenuto alla loro nave, et marinari essendo stata arrestata
in compagnia di quella del Pavone, et poste le genti alla galera
et con una stessa asseveranza han procurato di rimostrarmi,
che non tengono, che vi sia alcun difetto nel loro Capitano né
meno in alcuno dei marinari; che questa era nave di
mercantia, et che l’esser armata sarebbe più tosto in
occasione di servir alla serenissima Republica, che di offenderla, o
far cosa contra il suo gusto, et servitio. Io ho considerato
anco a questi signori che la qualità de’ tempi non comportava
il dar alcun’ombra di sospetto, et che era impossibile
che non vi fosse qualche fallo dal canto del Capitano o marinari
massime che potesse venir dalla natura propria di poco
rispettare o far stima quando incontrano vasselli de’ principi
essi non puotero negarmi, che ciò succedeva bene spesso; ma
che non potevano persuadersi, né havevano alcun avviso
che havessero fatto insulto, né usato qualche mal termine
contra vasselli di vostra Serenità, et per tanto mi pregavano instan-
temente a mirar al loro interesse, et scriver caldamente
a lei perché si compiacesse, che fosse liberata la nave,
et gl’huomini d’essa. Io non potendo ricusar all’
instanza et havendomi detto che anco li signori Stati
scrivono loro particolari in questo proposito, ho stimato
bene di aggiunger anco queste mie, per pregarla riverentemente 
--- page 016v---
 come faccio ad haver in consideratione la qualità delle persone
che sono interessate nel detto vassello, che sono anco delli
medesimi del governo, et inoltre al sodisfar in quanto può degna-
mente, et prontamente fare alla Natione, per obligarla
a corrisponder, et continuar con pari devotione, et affetto
a complir a’ desiderii, et alla sodisfattione di vostra Serenità. Gratie etc.
Dall’Haya a’ xiii agosto 1618
di vostra Serenità
humilissimo, et devotissimo servitore
Christofforo Suriano

--- page 017r---


--- page 017v---
Al serenissimo principe di Venetia

