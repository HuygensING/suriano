
--- page 275r---
Prime
n° 87 sino al n° 88
Serenissimo Principe
duolmi del ritardo, che li giacci haveranno causato alle mie lettere dei 27
del passato, non essendo per questi arrivate in tempo alla partita
dell’ordinario in Anversa venerdì, ancorché spedite la domenica.
Prima dell’arrivo delle presenti haverà inteso ciò che allora scrissi; et
fatto riflesso sopra il discorso havuto dal signor cavalier Arsen; sopra quello, che
cavai doppo dal signor principe Mauritio, et dal signor ambasciator d’Inghilterra
onde da quello, et da quanto le aggiunsi doppo, et scrivo con le presenti
haverà campo di pensare, et dar quegl’ordini, che stimerà proprii
al beneficio, et servitio delle cose sue tanto per le presenti congionture
che per quello può succeder col tempo.
Come riverentemente avvisai dovevano esser deputati qualcheduni dai signori Stati
per venir meco in communicatione; così fu fatto. Furono nominati
sette uno di cadauna Provincia; ma considerato poi tra questi
deputati, che un tanto numero haverebbe missa la curiosità, et dato
che dir alla corte, deliberorno commetter la carica a doi, li quali
furono mercordi appresso di me in questa casa della Serenità vostra.
Dissero, che la causa della loro venuta a me era per saper come convenientemente
si potesse far il servitio, er corrisponder alla buona volontà della serenissima
Republica; che nella mia espositione havevano notati, doi punti principali;
l’uno della commissione, che proponeva sua Serenità da darsi alli loro
capitani, che sono contra corsari; l’altro sopra la mutua corrispondenza
di ministro stimato da lei proprio per maggior restringimento degl’animi.
Quanto al primo, che non vedevano li signori Stati come potesse esser mandato
ad effetto mentre non erano sicuri di quello potesse lor bisognare,
poiché nella diversità delli avvisi malamente si poteva penetrar il
fine dei Spagnuoli; in oltre, che non sapevano, come o dove potessero
far capitare gl’avvisi a’ detti capitani; più che poteva essere, che la
più gran parte di essi fusse sprovista di munitioni, viveri, et altre cose 
--- page 275v---
 necessarie, et massime quelli, che già sette, over otto mesi sono partiti di qua;
et era questione, ove si potessero provedere: et aggiunsero per ultimo, che
li loro capitani, et marinari sono avezzi ad haver gl’ordini precisi;
ma che questi quando si risolvesse qualche cosa sopra il mio avviso non
vedevano come potessero darli, che stassero bene; che però desideravano
saper da me la maniera colla quale si havessero potuto governare per
non levar le forze a sé stessi occorrendo; far servitio alla serenissima Republica;
et cavar il frutto, ch’è del commune interesse. Io li risposi, che le
preparationi dei Spagnuoli, la manifesta mala volontà, che havevano
contra la Republica, molte apparenze, et gl’istessi avvisi, che tenevano
li signori Stati per quello, che mi fu detto, davano assai sicurezza, che non da
questa parte, ma verso l’Adriatico fossero per caminare li loro disegni; et
che però quando li signori Stati havessero trovato buono quello, che la
serenissima Republica haveva stimato proprio, sapevo che non haverebbono mancate
a sue Eccellentie stradde per far pervenir li suoi commandamenti alle navi da guerra,
et io anco le haverei detta un’altra stradda, et qui lor proposi quella
di Livorno, et che quando a me fossero state date le replicate delle
lettere so che la Serenità vostra haverebbe trovato mezo d’ispedirle sicure
da quella parte. Quanto poi alle provisioni di viveri, et di munitio-
ni stimano che quei capitani non fossero del tutto sprovisti; ma in caso
di qualche mancamento mi potevo assicurare, che quanda la Serenità vostra
fosse stata avvertita in tempo haverebbe procurato, che ne fosse som-
ministrato il conveniente bisogno; et per gl’ordini precisi ai detti capitani
stava al’Eccellenze loro darli della maniera, che havessero stimata più
propria, et profitevole al commune servitio.
Doppo questo passarono al secondo punto, et dissero, che dalli signori Stati era
fatto gran conto della buona corrispondenza,che la Serenità vostra col mezo mio
passava con essi, et la stimavano propria per li communi interessi, et 
--- page 276r---
 desideravano, che anco di vantaggio ella si restringesse; ma che non
intendendosi quello, che colla mia espositione volevo inferire in questo
proposito, et se nella Serenità vostra (come scoprivano buona volontà vi fosse
risolutione di unirsi più strettamente con loro, erano venuti a me per
intender se havevo più espresso commandamento di uscir a maggiori
particolari, et la dichiaratione sopra questo tanto. Io risposi, che non sapevo
come esprimer più chiara la buona volontà della serenissima Republica per
questa reciproca più stretta buona intelligenza mentr’ ella la stimava
propria all’uno, et all’altro Stato; et che per restringerla maggiormente, et
per venir all’effetto della commune intentione era la corrispondenza
del ministro stimata da lei la sicura, et facil stradda per via delle
trattationi, che potranno caminar da una, et dall’altra parte.
Risposero ne anco questo può sodisfar a quello che si brama: perché si
vorrebbe più aperta dichiaratione se la serenissima Republica ha volontà
di unirsi con noi. Et qui mi andorono portando delle ragioni tante
volte scritte che il mandar o ambasciatore o residente loro appresso vostra Serenità
non servirebbe che per semplice cerimonia quando si havesse pensiero
di passar più avanti; et che per il semplice complimento non havendosi
il fine certo al quale par pur che inclini sua Serenità di unione, et così
anco è nell’animo dei signori Stati non pareva, che fosse di riputatione né
all’uno, né all’altro Stato; et continuando a discorrer sopra il medesimo particolare
entrarono di nuovo a dire, che desideravano haver questa chiarezza,
perché qui poi si haverebbe potuto dichiarir il modo, con che si havesse a
stringersi, et assistersi l’un l’altro per passar poi a stabilir tutto della
maniera, che per hora teneva vostra Serenità la propria, introducendo dei concetti dettimi
dal cavalier Arsen. Io pur mi fermai sopra quello, che da lei
mi è stato commesso di rappresentar come proprio mezo alla perfettione
di ciò che era stimato convenire ai communi interessi. Questi sentendo, 
--- page 276v---
 che non passavo più avanti mi dissero, che havevano pensato li signori Stati
non dando io maggior chiarezza della volontà publica di scriver alla Serenità vostra
o risponder alla mia propositione, per esser assicurati da lei del suo real
senso, et che habbi a dar ordine di tattare. Perché messa la cosa in stato
et in sicurezza con qualche principio di trattatione, allhora si sarebbe deve-
nuto al mezo, ch’ella stimava a proposito, et sopra ciò mi dimandarono il
mio parere. Io risposi, che a me non toccava dir alli signori Stati ciò che
havessero a fare: perché havevo detto il senso publico, et tanto credevo, che
bastasse. Con questo partirono da me, dissero, che haverebbono fatta
relatione, et poi di quanto fosse stato risoluto mi sarebbe stata data parte.
Ancor non so, che habbino stabilita alcuna cosa in questo, di quello seguirà
ne darò riverente conto alla Serenità vostra. In tanto non lascierò di dirle esser-
mi stato considerato, come da sé da un signore dell’assemblea dei Stati Ge-
nerali, che havendo la serenissima Republica fatta esprimer l’ottima volontà sua
di continuar una buona corrispondenza, che ha per consequente il termine
di unir con effetti gl’ animi, essendo così interpretata, se si risolvesse man-
dar o ambasciatore, o altro ministro senza maggior sicurezza, et che non seguisse
alcuna cosa, et tutto passasse in parole non riuscirebbe, che di disgusto all’
universale, et non si trarebbe quel fine, ch’è tanto da questa parte, che
da quella dell’Eccellenze vostre del bene reciproco, et commune. Tali sono li concetti,
che non li saranno nuovi, et elle colla prudenza loro vedranno molto bene
non vi esser apaprenza, che facilmente sentino d’altra maniera. Io aspetterò
li sapientissimi ordini suoi, et in tanto non lascierò di far il mio debito
ufficio di tener nutrite le volontà per il suo servitio.
Per lo scriver ai loro capitani manco hanno presa alcuna risolutione, dovendo questo
esser consultato con li collegi delle Amiralità; et per esser qui tutti non mancano
che li deputati di Zelanda, essendo stata impedita la loro venuta dai giacci.
Anco l’instanza mia per le quattro navi è stata rimessa a questo congresso, et 
--- page 277r---
 doverò esser risoluto per la prossima settimana se si troveranno navi, che siano
proprie, et per la quantità, et che non habbi a pregiudicar al servitio del Paese per
le sue necessità, credo che potrei esser gratificato; ma per quello mi accennò il signor
principe Mauritio, et per quanto ho cavato anco da qualcheduno di questi signori
dubito di non incontrar al mio desiderio: io però non ho perso tempo, ha-
vendo scritto al Calandrini, et parlato qui anco con il Vanderput per navi
mercantili, et aspetto per martedì, che venghi per questo a ritrovami esso
Calandrini. Egli mi ha scritto, che navi se ne troveranno, ma che vi
vorrà tempo ben di un mese, et mezo, et anco doi per metterle ad ordine;
et se vostra Serenità le vuol haver di là per li principii di aprile, come mi ha
commandato è impossibile. Col consiglio del signor principe Mauritio ho
fatta l’instanza di voler haver queste quattro navi per rinforzar la sua
armata, perché m’è stato considerato dall’Eccellenza sua, et da altri, che sarebbe
stato stimato haver da’ suoi ministri havuto mal consiglio di voler cambiar
le picciole, essendo tenuto qui migliore, et di maggior servitio, et più atto
a tutte le fattioni da mare un picciolo vassello, che un grande. Io ho detto,
che non voleva vostra Serenità far licentiar qualchedune di quelle navi per la piccolezza,
ma perché si rendevano inhabili alla navigatione. Come si sia hanno qui
questo humore, che un vassello picciolo proportionato però vagli più
per la guerra, che un grande; ma che è necessario che anco ve ne siano de grandi.
Quando feci l’instanza di haver le quattro navi, rappresentai anco la serie
di tutto il seguito con Spagnuoli dal principio de’ motivi fino a questi presenti giorni.
Tutti mostrarono di applauder al necessario sospetto della Serenità vostra, et che
era somma prudenza la sua di stimar le voci, star sulla veduta,
et prepararsi ad ostar a sì potente nemico; et mi disse il Presidente
che li signori Stati non haverebbono mancato di haver matura, et essata
consideratione sopra li particolari, che havevo espressi, et mi assicu-
rava in nome di tutti, che quello, che havesse potuto venir da loro 
--- page 277v---
 in beneficio, et servitio di quella serenissima Republica lo haverebbono impiegato di buon cuore
conoscendo come havevo loro considerato, che qualche colpo, che cadesse
sopra quel serenissimo Dominio sarebbe con pregiudicio di questa parte.
Senza quello, che ho cauto dal discorso havuto con qualcheduno, anco da ciò, che
mi è stato riferto cavo sempre più esser ottima la volontà in questi signori
che non succedi qualche cosa pregiudiciale a’ suoi interessi, et che faranno
ogni dovere, et potendo commodamente darebbono, et navi, et ogn’altra
cosa a vostra Serenità; ma vorrebbono esser sicuri di esser corrisposti; a chi me ne ha
discorso ho detto, che ’l metter dubio della buona volontà della serenissima Republica
verso questi Stati era un far torto a sé stessi, che fossero pur certi; et fosse
certo ognuno, che da lei sarebbe stato sempre corrisposto a buon affetto
di queste Provincie con altrettanta buona affettione.
Da più d’una parte sono stato avvisato haver il signor principe Mauritio raccom-
mandati questi negotii della Serenità vostra con molto amore, et essortato a cami-
nar innanti nel proposito della corrispondenza di ministro; ma par che
che* l’Eccellenza sua ancora camini colli medesimi sensi di haver qualche cosa in mano
prima che di risolvere.
Sono avvisato essersi publicato in Amsterdam per nome dei Spagnuoli partiti assai
avantaggiosi per li vasselli, che haveranno a condur le genti d Doncherchen,
a Cartagena essendo promesso ai marinari fiorini quaranta per lasto
della condotta; ma se staranno le navi ad esser pronte più della fine
del mese venturo, ch’è loro per termine stabilito, doverà ribatterseli
quindeci fiorini ogni giorno; et arrivati a Cartagena haveranno
quindeci giorni per scaricare, et lì di più li saranno pagati a
quindeci fiorini per giorno. La metà dei noli si pagarà in contanti
et l’altra metà si da buona sicurtà de’ mercanti in Anversa. Tutto
è stato per alettar li portionevoli s’è vero un così bel partito. Io
subito che n’habbi l’avviso lo feci sapere all’assemblea dei signori Stati 
--- page 278r---
 et mi fu poi detto, che già precedentemente erano stati dati buoni ordini, et che
non dubitavano, che non fossero stati essequiti.
Non possono far di meno questi signori di non star in dubio del viaggio, che siano per
far Spagnoli, et la diversità dell’equipaggio, et delle voci causa questa
dubitanza. Adesso si parla delle Indie Occidentali per assicurar quella parte;
altri vogliono, che habbino l’occhio sopra Embdem doppo la prigionia del
Conte; alcuni che s’intendino Spagnuoli con Danimarca per dar sopra alcuna
delle città ansiatiche di concerto; altri mirano a questa parte, ma
l’universale ha l’occhio sopra il golfo di Venetia, et sopra il pregiudicio,
che Spagnoli cercaranno di tentar al dominio di vostra Serenità, et vorrebbono
bene, ch’ella in fine risolvesse non lasciarsi consumare, aprir la fronte, et
che tante forze ch’ella ha fossero impiegate. In tanto li signori Stati non
lasciano di pensar col suo servitio, et sicurezza a quella anco della serenissima Republica.
A questi ambasciatori di Francia, et d’Inghilterra ho communicata la sostanza di quello, che
esposi alli signori Stati. Fu aggradita dagl’uni, et dall’altro la confidenza, et
cadauno mostrò parerli molto strano il proceder de’ Spagnoli; et con li
Francesi premei maggiormente per farli constar come interessato fosse il Re loro
signore in questo negotio, et nella conservatione della libertà d’Italia non lo nego-
rono, et dissero, che sua Maestà non haverebbe mancato di poner pensiero che
le cose non prendessero quel corso, che forse Spagnuoli s’imaginavano; et con-
clusero, che anco a questi signori toccava il ponervi studio per li loro
rispetti, et interessi.
A proposito dell’instanza, che ho fatta delli quattro vasselli non devo lasciar
di dir una consideratione, ch’è stata fatta
, et è che si cerchi da’ Spagnuoli col dar gelosia alla
serenissima Republica, et far un rinforzo maggiore, metterla in necessità di rin-
forzar anc’ella la sua armata, et così non potendo d’altrove haver
vasselli proprii che di qua levando li più buoni far che ne resti 
--- page 278v---
 sprovisto il Paese per poter poi essi Spagnuoli se le tornerà commodo vogliersi
da quest’altra parte. Così si va discorrendo da ognuno secondo che li detta il
pensiero.
Hieri mi fu detto, che li signori Stati hanno deliberato, et risoluto di scriver alli serenissimi
arciduchi per la redintegratione di tutti li danni, et interessi, che doppo la
tregua hanno ricevuti li loro mercanti o sia per vasselli o per mercantie. Sarà
prefisso termine di quattro mesi a questo risarcimento, et quello che porterà
le lettere haverà commissione di fermarsi sino a quel tempo; et fornito non
havendo havuta intiera, et compita sodisfattione doverà ritornarsene
senza attender pur un’hora; perché allhora si verrà in delibera-
tione di quello si doverà fare; et già dicono esser fatto il proietto, che
non resterà, che l’essequirlo contra Spagnuoli; et, occurrendo, si scriverà
anco al re di Spagna nella medesima sostanza; et parmi d’intender
che presto sia per farsi questa speditione.
È partito il Chiaus essendosi andato ad imbarcar in un vassello, che lo
condurrà ove potrà prender scala sicura per la continuatione
del suo viaggio. L’hanno qui presentato di doi vesti una d’oro, et di
seta, et l’altra di raso cremesino, et un sacchetto assai grande di taleri
di questi paesi, che vale l’uno da cinque lire in circa venetiane. Tre
altre vesti di damasco colorato hanno dato a tre del suo seguito,
et a questi, et agl’altri qualche taleri della medesima sorte. Pagaranno
il transporto, et spese di esso, come hanno fatto anco tutte le altre
dall’entrar suo in queste Provincie, star, et partita di esse: et si
fa conto che importerà a’ signori Stati questa spesa più di quattor-
dici, o quindecimilla fiorini; et tutto va a conto publico.
Dissi di mandar alle Signorie vostre eccellentissime per quelle, che ne potessero haver gusto
l’espositione delli ambasciatori di Francia in materia dei prigionii; et
sarà ella qui aggiunta in copia: come anco la replicata delle 
--- page 279r---
 mie lettere de’ 3 del presente spedite per la via di Anversa; et di
altre due spedite per la via di Amsterdam una del medesimo giorno, et
l’altra del seguente con le scritture chiamate in esse.
Ho sottrato da uno di questi cavallieri, che sotto pretesto di visita
venne a me, che l’intentione del signor principe Henrico in occasione
di servir la Serenità vostra sarebbe (come ho altra volta scritto) di haver
carica che fosse maggiore della conditione, che ha qui di generale
della cavallaria. Mi ha dimandato questo in che termine
ella si trovava con don Gio. de’ Medici, che dissi non sapere; et
in fine dimandomi se la carica, che haveva il signor conte di Vade-
mont era ancor vuota, et dicendogli io che credevo che tutta-
via fosse vacante, et sapevo esser stata richiesta da alcuni
principi della Francia, accennò, che il signor Principe sudetto vi
haverebbe aspirato, vedendosi, che occorrendo di haverla a
servire non poteva haver men degna carica di questa, et qui
mi andò rappresentando le qualità di esso Principe, la dipen-
denza del fratello, il seguito che haverebbe havuto per il
credito, et per le adherenze, che tiene per l’Eccellenza sua, per la casa et
per l’officio, che ha di general della cavallaria dei signori Stati, li quali
quando li havessero permesso, che potesse venir a servirla,
vi sarebbono anco susseguitate dell’altre consequenze profi-
tevoli al servitio di quella serenissima Republica. Et quando havesse
havuto a condur una truppa di genti non poteva esser meno di
cinque o sei milla fanti. Questo non ho voluto lasciar di significar
alla Serenità vostra potendo assicurarmi, che ’l motivo venga o dal proprio
Principe, o dalla madre, praticando questo soggetto spesso nella
casa con l’una, et con l’altro. Io sentirò quello potrò di più
in tanto ella potrà far quel reflesso, che stimerà di suo servitio, 
--- page 279v---
 et avvisarmi il suo senso; et io non mancarò di significarle ri-
verentemente quello haverò di più, venendo questa mattina a desinar
meco il detto Principe con quattro dei signori Stati, et qualche
altri di corte, che ho convitati con fine del servitio, et ripu-
tatione della Serenità vostra. Gratie etc.
Dall’Haya a’ 10 febraro 1619
di vostra Serenità
humilissimo et devotissimo servitore
Christofforo Suriano

--- page 289r---


--- page 289v---
Al serenissimo principe di Venetia
prime
n° 87 fin 88


--- page 280r---
Espositione delli ambasciatori di Francia fatta alli signori Stati Generali
a’ 28 genaro 1619
Signori
noi vi habbiamo questi giorni passati proposto gl’avvisi, et consegli
del Re nostro patrone sopra gl’affari presenti del vostro Stato, che
noi credemo esser di tanta importanza, che voi li metterete in essecutione
allhora che lo troverete più ispediente: ma havendo noi presentito
che voi sete in termine di ordinar giudici ai vostri prigionieri,
considerando l’importanza del fatto torniamo in quest’assemblea
non per persuadervi discorsi, o argumenti, cosa alla quale da
voi stessi dovete esser disposti, ma per essortarvi, et avvertirvi
in conformità del commandamento che sopra ciò habbiamo havuto
dalla Maestà sua di dar ordine, et tenir la mano, che ciò si faccia
secondo la legge del vostro Paese, lasciando la conoscenza a
cui di dritto ella appartiene, et che li giudici siano in persone
così integre, et giuste, che ’l giudicio, che pronuntieranno sia
un testimonio, et del giusto, et legitimo vostro governo,
più tosto che un atto di possanza sovrana, che potrebbe
accrescer il male, et il disordine dentro al vostro Stato.
Lasciando adunque alle prudenze vostre di pesar l’altre ra-
gioni, et considerationi, che caduno in questo proposito, vi diremo
solamente voi havete a far render la giustitia al publico,
et primieramente al vostro Stato; poi a quei prigionieri, li quali
trovandosi colpevoli di tradimento, o conspiratione contra il
Paese, si dice che le pene ordinarie delle leggi non sono sufficienti
per punirli; ma se doppo una lunga ricerca, et
una essatissima inquisitione della loro vita, et attioni non si trovano
caricati che de inditii, suspitioni, et presuntioni, non sarebbe
ragionevole di leggiermente tirarli in crime di Stato, stante
l’attioni humane sono soggette ad esser diversamente interpretate
et ben spesso nella peggior parte. Questo fa, che in tal proposito 
--- page 280v---
 devono haver luoco l’equità, et la clemenza, le quali in cosa
dubia sempre inclinano a favor delli accusati. Il Re nostro signore
giudica, che per il bene, ripose, et sicurtà del vostro Stato voi
così dobbiate usarne in questa causa, nella quale si tratta della
vita, et dell’honore de’ vostri cittadini, et principali officiali
del vostro Stato, li quali sempre si sono sempre molto ben compor-
tati nelle loro cariche, et vi hanno resi notabili servitii, et delli
quali sin qui l’attioni sono state irreprensibili: noi ve ne pre-
giamo a nome del Re, per il dritto di aleanza, che voi havete
colla Maestà sua, per la gloriosa memoria del fu Re suo padre
et per l’affettione, che quel gran Principe ha transmessa per la
vostra difesa, et protettione, dalla quale voi havete doppo il suo
Regno sentiti li buoni effetti, et che la salvezza di lui pro-
mette di continuarveli per lunghi anni. Noi vi pregiamo
dico signori per le cose che dovete amare, et respettare di
mostrarvi giusti verso questi prisionieri, et moderati all’essempio
di quel gran Re vostro benefattore, che basta per infiniti altri
nella vita del quale voi trovarete tanti eccelenti tratti di
prudenza, dolcezza, et bontà verso li più criminali, et
colpevoli, che voi non sapreste appligliarvi alla più sicura
guida nella condotta de’ nostri affari. Il che facendo voi
darete prova a sua Maestà della stima che voi fate della sua amicitia.
Non trovate strano signori che ’l Re nostro patrone vogli entrar
così avanti nella cognitione, et nel secro de’ vostri affari:
perché non è per intraprender la vostra libertà, né sopra il poter
assoluto che voi havete sopra li vostri sudditi, di che voi non havete
a render conto a qualsisia, perché sua Maestà vorrebbe più tosto
accresser, et augumentar, come coll’aiuto et favor 
--- page 281r---
 del Re suo padre vi sete acquistati una tal auttorità; ma è
per rendervi un officio di aleanza, et amicitia, che voi sapete
non esser stata limitata con termini, et conditioni di un trattato
ma essersi estesa anco più oltre per il vostro soccorso, et solevo
così quando queste turbulenze, et divisioni sono sopravenute
in questo Paese sua Maestà ha procurato di divertir gl’inconvenienti
col mezo de’ suoi consigli, vi ha fatto propor li mezi di reu-
nione, et riconciliatione, et toccan[te] li prigionieri vi ha
essortati di non permettere, che sia proceduta per violenza, o
rigore, a fine di non far qualche gran motivo nel corpo del
vostro Stato. Se vi è eccesso in questo, è in miglior parte, et per
nostro vantaggio; et non dubitate, che gl’affari del vostro
Stato non habbino a portarsi sempre meglio tanto et sì lon-
gamente che sua Maestà s’interesserà al governo di esso. Quello che noi
vi diciamo non è contrario alla sicurtà del vostro Stato; ma
sono li mezi più certi di conservarla, et mantenerla. La
sicurtà vostra consiste nell’unione delle vostre Provincie,
nella pace, et concordia de’ cittadini, et nella benevolenza,
et obedienza de’ sudditi verso li superiori, et magistrati.
Pigliate pensiero che ’l rigor d’una condanna non disunisca la
provincia di Holanda, vedendo haver materia di dolersi
che si vogli tentar contra li suoi dritti, et prerogative, poiché
le si levano quelli, che sino a quest’hora la hanno difesa.
La concordia dei cittadini senza dubio alcuno si turberà, et
altererà per il resentimento che ne haveranno li parenti, et
amici delli condannati; et non vi è cosa, che aliena più la
benevolenza dei popoli, che la paura, et l’austerità, della quale
la vostra Natione è più difficile a patientare, che qualsisia altra.

--- page 281v---
Abbracciate adunque signori questi avvisi salutiferi che procedano dalla
pura, et buona volontà che ’l Re vi porta, et non per solicita-
tioni o importunità di questi prigionieri, meno per fattione,
o qualsisia passione, se non per veder il vostro stato in pace,
et riposo, et così ben fermato, che niun accidente lo possi
scuoter. Il che non la paura, non la prigionia, non l’essecu-
tioni sanguinevoli faranno; ma lo faranno gl’effetti tutti
contrarii, solleveranno li vostri popoli, reimpiranno lo Stato
vostro di confusione, et rinverseranno l’auttorità publica
essendo impossibile per natura che una potenza fondata sopra la
forza, et l’esser astretto possi esser di durata.
Questi consegli vengono di Francia, di dove mai vi è arrivato
né male, né danno veruno, ma ogni bene, et ogni felicità,
soccorso, et assistenza d’huomini, et di denaro al vostro bisogno,
amicitia, buon comercio, et vicinanza, che sua Maestà continuerà volontieri
verso di voi, purché voi non lo impedite dalla parte vostra.
Segnata
J. de Bumerii du Maurier
———
Espositione delli ambasciatori di Francia
nella prime n° 87

--- page 282r---
Memorie dei punti, et compianti rappresentati nell’assemblea
delli signori Stati Generali de’ Paesi Bassi uniti a’ 25 del mezo di
genaro 1619 dalli deputati delli colleggi delle amiralità di
Rotterdam, et Amsterdam a fine che sopra di essi possi esser
proveduto, et dato ordine opportune per prevenir, et evitar
tutti li disordini, et confusioni, et che la serenissima republica di
Venetia possa tirar il sevitio et frutto dalla flotta il
quale è aspettato, et desiderato da lei, et sia conservato l’
honore, et reputatione delli detti signori Stati, et di questi paesi dati nella
mani del signor Suriano residente per nome della detta
serenissima Republica appresso li detti signori Stati affine di procurar l’effetto
di essi. Questo di tre di febraro mille sei cento et dieci nove.
Priemieramente che li detti signori Stati si compiaciano di avvisare, et dar ordine che ’l
amiraglio Kerckhoven, con gl’altri capitani possino trattenersi senza compianti
toccante li viveri de’ matelotti, et soldati in conformità del 14mo articolo
della loro istruttione; per il quale viene ad essi promesso, che quando li
loro viveri compri in questi paesi saranno consumati, che haveranno tanto più
quanto sarà trovato convenire, il che Suriano li capitani che deve esser per il
meno tre o quattro grossi per ciascheduno huomo per giorno a cominciar dal
primo di novembre passato.
Parimente che la serenissima Republica facci pigliar deligente cura come noi facciamo
qui verso gl’amalati, feriti, et stropiati, et che quelli habbino ad esser trottati
et accommodati, di vivande, et altro con ogni discretione, et ragionevolmente
poiché è stato bisogno prometterli per atto spetiale primo che si habbino
voluto lasciare inbarcare, che si lascieranno ritornar a casa così tosto
che non saranno ben trattati

--- page 282v---
Et quanto al loro pagamento essendo li colleggi dell’Amiralità solecitati per esse
per tanto ricercano che habbi ad esser sopra ciò presa, et data tal regula
che li capitani et matelotti possino haver il loro bisogno et così anco esser qui
contente le loro donne della medesima maniera che si accostuma di fare
et uscire con li vasselli di questi paesi per il che è necessario, che si
habbino ogni mese o ogni doi mesi li rolli delle mostre.
Et perché si è similmente promossa questione intorno la differenza del prezo
et corso del denaro a Venetia et qui; tanto più ha causato il grande
alzamento di esso che si vede giornalmente a Venetia è necessario che si habbi
risguardo sopra il 15mo articolo della loro instruttione che porta che lo
scudo sarà contato ad denaro corrente a ragion di cinquanta piacchi di questi
paesi.
Di più vi è grande indolgenza perché facendosi li soldati che si mettino sopra
li vasselli le loro proprie spese, et che bisogna che li matelotti li provedino
di aqua fresca di fuoco, et altre necessità et che li medesimi causano gran
fettore, et sporchezzo dentro li vasselli, di modo che l’amiral Kerckhoven
con sue lettere di 29 di novembre passato faceva mentione, che si trovavano
sopra li lor vasselli da cinquanto amalati, et quelli tanto deboli, che mal
commodamente potrebbono governar li vasselli, et che vedevano la ruina loro
inanti li occhi se dovessero ritornar nei vasselli a che pareva che il
Generale, et il Consiglio inclinasse.
Onde tutti insieme pregano instantamente di poter ritornar a casa gl’uni senza
eccettione alcuna, et gl’altri se non sarà remediato il tatto come conviene.
Che dove esser anco considerato, et posto ordine per avi[s]are a tutte le indolg[enze]
di qua, et è che li colleggi ognuno per la parte loro possino esser
in tempo proveduti di denaro per poter far li pagimenti necessarii
et che li habbi a restar sempre qualche avanzo per sodisfar a qualche minuto.

--- page 283r---
Li detti signori Stati Generali raccomandano ancora seriosamente alla serenissima republica
di Venetia in conformità di qualche lettere precedente scritte da essi a
sua Serenità che Elias Trip, et Louys di Geer habitanti, et mercanti della
città di Amsterdam possano esser pagati delle armi che hanno transportati
a Venetia in conformità del contratto, che hanno fatto col conte di Levensteyn
le quali con saputa di lei sono state di la disimpacchetate, et distribuite
alli soldati del reggimento del detto signor Conte il quale altrimenti doveva esser
armato della detta serenissima Republica.
Di maniera che per questo rispetto ella ha acconsentito, et approbato la detta
consegna, et questo tanto maggiormente quanto, che ha havuta conoscenza
che le dette arme non erano state pagate.
Medesimamente ancora perché hanno fatto dire ai supplicanti che si ribattevono
le dette arme per cadaun mese al loro profito il che ripagna
direttamente a quello che la detta Republica sustiene al presente cioè
ch’ella habbi pagato la provisione di detti armi al detto signor conte di
Levensteyn come anco al loro prima promessa sottenendo di più al
presente, che hanno pagato più al detto Conte di quello che se gli
doveva et che per tanto il ribatter è stato fatto a suo proprio
profito il che non può haver luoco secondo il dritto, et la ragione
mostra la detta promessa.

--- page 283v---
Alcuni punti proposti et raccord-
ati dalle Amiralità intorno
alle 12 navi
Nel n° 85

--- page 285r---
Translato di una lettera dall’amiraglio Kerckoven scritta
da Corfù a’ 14 novembre 1618
Fin adesso non ho potuto ottener assignatione del mio soldo o salario
manco ricompensa o restauratione delli danni che li capitani et padroni delle navi
hanno havuto tanto nell’incontro di Gibilterra come per li calli estremi della
strada et per le ultime tormente et fortuna di vento et mare patiti
in golfo il mese passato che si dannificò gran quantità di pisse di biscotto
et altri viveri, et mi pare che questi signori non determino dar alli capitani un
bezzo.
D’avantaggio habbiamo dimandato haver qualche cosa di più sopra ogni marinaro
per le spese di bocca per esser li nostri viveri di Hollanda quasi consumati
tanto per haver fatte le spese di bocca alli soldati cinque mesi, et alli nostri
marinari otto mesi che forneranno di hoggi in tre giorni alli sette di questo
mese che sono in tutto tredeci mesi dicendo che per otto gazette che fanno sei
piacchi possiamo ben far le spese et li capitani fanno conto che di hoggi in
avanti haveranno bisogno di dodici gazette per l’ordinaria spesa dei marinari
cioè di pane una libra al giorno, vual
2 gazette
di carne, una libra et meza mancando pisse
3 gazette
di vino un bocale per huomo
3 gazette
di minestra per huomo
1 gazetta
di oglio, et formaggio
1 gazetta
di sale refriscamenti di naranze verse et risi al giorno
con altre piccole spese
1 gazetta
per legnami pignate et calchiere raccomandar
delle botte di aqua et altre spese
1 gazetta
summa
12 gazette
Et quando si mangiasse et non facesse più di spesa di che dieci gazette sono
sette piacchi et mezo che haverà il capitano per la sua fatica? Niente? Di sorte
che loro scrivano et pregano tutti alli signori dell’Amiralità che li piaccia
favorirli con lettere che possono haver avantaggio delle dette spese o altrimenti
esser licensiati et ritornare al Paese perché fanno conto che per esser la 
--- page 285v---
 moneta montata di prezzio il scudo a otto lire che li fu promesso a cinquanta
piacchi che fanno doi fiorini et mezo et adesso val qui doi fiorini va
di differemza in cento piacchi vinti di danno che importa il quinto
di sorte che in luoco di sei piacchi non haveressimo che quattro piacchi
et dodici denari dal passato et perderissimo a vinti per cento, et per
l’avenire perderissimo quattro piacchi per testa cosa che non è
ragionevole né conveniente servire, et aventurar la vita con perdita
del suo Vossignoria quanto prima con quelli signori dell’Amiralità scrivino
al serenissimo Senato et a questi signori il General da Mar proveditori et
rettori dell’armata che raccomandano le cose delli detti capitani, o
che licentino li capitani li quali anco murmiranno per haver
compro il vino oglio acetto, et biscotto a credito di sue mano
dicendo che gli mercadanti per il montare del denaro, et per non
haver denari contanti lor stimano la robba di più. Io ho fatto
l’ufficio di fedel servitore di San Marco tenendoli in buona
devotione con buone parole et dandole speranra di recompenza di
tutto, et anco alli marinari che volevano haver denari, del servitio
passato et per esser al presente la moneta scarsa o manchante
non sia potuto accommodar lor desiderio, et ho tenuto il tutto in
ordine fin adesso ma loro fra sé stesse mormorano assai di tanto
ho avvisato li signori dell’Amiralità a fin che parlano con vostro Signore, et
mettino ordine a tutto scrivendo con instantia al serenissimo Senato
per evitar qualche disordine o amutinatione, interim non
mancarò di trattenerli in ufficio come ho fatto fin adesso con il favor
divino, et vostro Signore mi perdoni che importuno con queste picciole
lamenattione perché non habbiamo altro
ricorso che a vostro Signore et
a quell’illustrissimi signori dell’Amiralità come nostri patroni, et protettori
et come li capitani non intendino la lingua, et per tanto non hanno accesso 
--- page 286r---
 et che tutto passa per la mia mano vedo che mi hanno suspetto o almeno
pensano che non fo assai il mio dovere di procurare li suoi negotii
non considerando che li suoi sono miei rispetto che ho una conditione
con loro.
Anco piaccerà a vostro Signore con quelli signori dell’Amiralità scriver all’illustrissimo
signor General da Mare proveditori, et rappresentanti di sua Serenità che
non permettino che il signor Colonello con li suoi capitani li paghino, et
mettino in conto il ducato di sei lire, et doi gazette, che val
quaranta sei piacchi et mezo et adesso è prontato a sette lire, et
doi gazette per cinquanto quattro piacchi perché li capitani hanno
fatto disconto a fiorini, et trovamo che ’l detto Colonello è debitore
di 30139 fiorini delle quali desideramo esser pagata in Hollanda
della rimessa fatta col Nicolo Hamel a cinquanta piacchi il
scudo in conformità dell’ultimo articolo 16mo delle capitolationi
o instruttioni nostre perché non è ragione che perdiamo a
vinti per cento, et qua il detto signor Colonello con li detti capitani
resti con li detti guadagni secondo habbiamo scritto alli illustrissimi signori
dell’Amiralità con Nicolo Hamel a’ 20 di ottobre.
Toccante li rolli ho parlato con li capitani et mandaranno quanto primo col
favor divino io ho dato assignatione di alcuni officiali che sono sopra
la mia nave vidi supplicando alli signori di voler dare alle loro moglie
a chi una a chi doi mesate et tre vostro Signore si serva di permetter che
habbino contento.
Siamo qui a Corfù aspettando denari et habbiamo più di quattro cento
amalati nella nostra armata delle dodici navi ma lodatato il
Dio beneditto cominciano a guarire a poco a poco se havessimo denari
da poterli soccorrer et darli alle volte un scudo per comprar un puoco
di rinfriscamento credo che sariano più tosto guariti; per avviso
vostra Signoria mi facci favore scriver di nuovo a sua Serenità et al nuovo eletto
Generale a fin che mio salario sia fatto et assignato secondo il mio fedel servitio 
--- page 286v---
 che da huomo de bene dichiaro che merito ben trecento scudi secondo
il fastidio et opera che ho con tutti li capitani a governarli con li marinari
et a procurar li loro negotii denari vini et altri viveri tutto lo rimetto
alla buona volontà di sua Serenità.
Seguita et replica nelle stesse lettere.
Per le mie precedenti ho avisato che il signor Colonello colli suoi capitani
determinano pagar a noi altri con ducati che al mese di luglio
valevano sei lire et quattro soldi: che facevano quaranta
sei piacchi et mezo, et da poi sono montati a sette lire et
quattro soldi, che vagliano cinquanta quattro piacchi, che va
a dire quendici per cento, et così l’ho fatto metter in conto
al commissario generale l’illustrissimo signor Augustin Michiel, che per
tanto vostra Signoria con
qui signori illustrissimi dell’Amiralità di scriver
tanto al serenissimo Senato che al General da Mar gl’illustrissimi
signori proveditori, et publici rappresentanti, che sue Signorie non
permettano che a noi sia fatto torto noi atri non havemo
accordato col signor Colonello né colli suoi capitani ma con vostra Signoria
et colli signori dell’Amiralità a sei piacchi per testa, per
soldato, et per l’obligatione et questa memoria consta che
debiamo havere trenta nove mille cento et trenta nove fiorini
et sei piacchi commandi vostra Signoria dar la detta summa a quelli
signori dell’Amiralità, che essi faranno disconto con noi, che noi
non habbiamo da far con il detto signor Colonello né li suoi capitani
ma con vostra Signoria che lo ha promesso in conformità delle nostre
capitulationi et instruttioni le qualli fanno mentione che in
Hollanda si saranno contati i denari a cinquanta piacchi per
scudo perché havendo da ricever da moneta al preccio corretto
qui perderessimo a vinti per cento, et in luogo di guandangiare
perdere cosa che non è raggionevole, resta confidato che vostra Serenità
come nostro patron, et protettore scriverà in favor nostro affine o
che non sia fatto torto alli detti capitani et non servendo etc.

--- page 284r---
Translato della lettera
dell’amiraglio Kerckoven
nel n° 89

--- page 284v---


--- page 287r---
Memoire des points et plaintes
remoustrez en l’assemblée de messeigneurs
les Estats Generaulx des Pays Bas Uniz
le xxve jour du mois de Janvier 1619 par
les deputez des collieges des admiraultez
de Rotterdam et Amstelredam, à ceste
fin que sur iceulx pourroit ester pourveu
et donné ordre en temps affin de prevenier
et eviter tous disordres et confusions, et
que la serenissime republique de Venise
puisse tirer la service et fruict de la
flotte qu’icelle en attend, et espere, et
soit conservé l’honneur, et reputation des dicts
seigneurs Estats et de ces pays delibures
es mains du seiur Suriano resident prez
les dicts seigneurs Estats de la part de
la dicte serenissime Republique, affin de
moyonner le redres d’iceulx le troisiesme
jour du mois de feburier 1619.
Preimierement qu’il plaise ausudits seigneurs Estats adviser,
et donner ordre que l’admiral
Kerckhoven, avec les aultres
capitaines puissent demoeurer sans palintes, touchant le
pain de bouche des matolots, et soldats, suivant le quatorsieme
article de leur instruction, par le quel il leur est promiz
que quant leurs vivres achaptez en ces Pays seront
consumez qu’ils auront autant plus que sera trouvé
convenir, ce que les capitaines escripvent que doibt
estre pour le moins trois à quatre gros pour chascun
homme par jour, à commencer de le premier de novembre
dernier.
Notammente aussy que la serenissime Republicque face
prendre soigneux regard, ainsi que nous faisons ici
à l’endroict, les malades, blessez
et assoulez, et qu’iceulx
puissent estre traictez, et accommodez des viandes, et autrement 
--- page 287v---
 avec toute discretion, et raisonnablement d’aultant que l’on leur
à fallu promectre par acte special devant qu’ils se sont voulez
laisser embarquer. Qu’on les laissera retourner au logys
aussy tost qu’ils ne seront bien traictez.
Et touchant leur payement, comme les collieges des
Admiraultez se trouvent sollicitez pour jcelluy, si demandent
ils qu’il puise la dessus estre prins, et donne tel reglement
que les capitaines, et matelots puissent avoir leur besoing,
et aussy leurs femmes ny estre contentez tout ainsy que l’on
est accoustumé de faire et user à l’endroict les navires de
ces Pays, à quelle fin il est necessaire que l’on aye tous
les mois ou deux mois les rolles des
monstres.
Et d’aultant qu’il est aussy meu question touchant le
different pris, et cours de l’argent à Venise,
et icy de tant
plus, à cause du grand haulsement d’jcelluy qui se voit
journellement, à Venise. Il est necessaire qu’il soit prins
regard sur le xv article de leur instruction, qui porte que
l’escu sera compté argent courant, à raison de cincquante
patars de ces pays.
D’avantage l’on se plaint fort de ce que les soldats que
l’on mect sur les navires font leurs propres despens, et qu’il
fault que les matelots les pourvoyent d’eau fraiche,
bruslage, et autres necessitez, et qu’iceulx occasionnent
grande puanteur, et ordure deans les navires, voires tellement
que l’admiral Kerckhoven par ses lettres du xxiiii de
novembre dernier faict mencion qu’ilz avoient lors bien
cincq cens malades sur leurs navires, et jceulx tant
foibles, que malaisement ilz pourroient gouverner les
navires, et qu’il voioit leur ruine devant les
yeulx s’ils deburont retourner aux navires, à quoy il
sembloit que le General, et Conseil inclinoient.

--- page 288r---
De maniere, qu’ils prient tous ensemble fort iustamment
affin de pouvoir returner au logys
les uns sans aulcune
exception, et aultres s’il ne seroit à tout remedié
comme il convient.
Qu’il doibt aussy estre consideré, et donné ordre, affin
d’obvier à toutes plaints par de ça, que les collieges
respectivement puissent estre à temps pourveuz d’argent,
pour pouvoir faire les payements necessaires, et qu’il
leur puisse tousiours demoeurer quelque advance pour
furnir à quelques minutez.
Les dits seigneurs Estats Generaulx recommandent encore
serieusement à la serenissime republicque de Venise, en
conformité de quelques precedents lettres par eulx
escriptes à sa Serenité, que Elias Trip, et Louys de
Geer habitans, et
marchants de la ville d’Amsterdam
puissent estre payez des armes qu’ils ont transportez
à Venise hors du contract qu’ils ont faict avec le conte
de Leeveesteyn, les quelles du sceu d’icelle ont esté
illecq despacquettez et distribuez aux soldats du
regiment du dict seiur
Conte, le quel aultrement la
dite serenissime
Republicque debuoit armer.
De maniere que en ce regard icelle a adboné, et approuvé
la dicte livrance, et cela de tant plus qu’icelle a eue
cognoissance que les dites armes n’essoyent encore payez.
Mesme aussy parce qu’ilz ont faict dire aux suppliants
que l’on rabattoit les dites armes par chasque mois à leur
proffyt, ce que repugne directement à ce que la dicte

--- page 288v---
Republicque soustient maintenat seavoir qu’icelle auroit
payé le provenu des dictes armes au dcit seiur conte de Leeuvesteyn
comme aussy de mesmes à leur premier promesse soustenaus
encore à present qu’ils ont plus payé à icelluy Conte
que ne luy competoit, et que partant ils ont faict le
rabat à leur propre proffict, ce que ne peut avoir
lieu selon droict, et raison contre la dicte promesse.
———
Punti proposti e raccordati
dalli signori delle Amiralità toccanti
le 12 navi. In francese
nel n° 85
