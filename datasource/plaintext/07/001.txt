
--- page 001r---
n° 50 sola
Serenissimo Principe
dalle precedenti lettere mie dell’ultimo del passato, che
aggiungo replicate alle presenti haverà la Serenità vostra intesa
la dimora, che faceva il signor principe Mauritio in Utrechet
c[o]n li deputati dei Stati Generali per venir a capo
di quello, perché erano stati inviati con l’Eccellenza sua come
poi con la destra maniera, et con prudente consiglio hanno
fatto; spuntando il far licentiar li nuovecento soldati
che quel Magistrato interteneva per la difesa (dicevano)
della propria libertà, et auttorità. Non hanno giovati
ufficii, che espressamente siano andati a far li contraremon-
stranti per divertir questa licenza, perché il Principe
la mattina di mercordì passato, doppo esser stati ben
praticati, et fatti capaci li principali in quel Governo, che
quanto si faceva era per servitio, et quiete dello Stato;
fatto prima entrar la notte qualche numero di cavallaria
et infanteria sopranumeraria, andata l’Eccellenza sua con li depu-
tati de’ signori Stati Generali nella piazza, et alli quartieri
dei Valgelders o soldati nuovi, li commandorono il
deponer dell’armi, il che fu fatto senza strepito, né
rumore alcuno, contentandosi della promessa fatta di
pagarli di quello andavano creditori, et ad altri
di esser ascritti nelle compagnie del Paese. Doveva sabbato 
--- page 001v---
 farsi la mutatione del magistrato, cadendo in quel giorno
l’elettione, com’è seguito; et si sta attendendo di saper ciò
che si sarà terminato sopra il desiderio di quei cittadini, che
vogliono eriger un consiglio di quaranta in cinquanta
che habbino ad esser perpetui, et successivi di tempo in tempo
per l’elettione dei magistrati antico pensiero più volte posto
in consultatione.
Quanto la sudetta licenza a’ soldati sia stata mal intesa dalli
arminiani l’hanno dimostrata le parole alte proferite
nella publica assemblea de’ Stati Generali in quella di
Holanda, et nelle publiche piazze, perché ancorché
questa licenza sia fatta nella città di Utrechet par loro
non poter aspettar altro nelle città, che hanno di simil
soldatesca, onde chiamano l’atto violente, contra ragione,
et non tolerabile, et par che la città di Leidem in particolare
o per meglio dir il Magistrato sia risoluto di non voler
esser violentato. Ha in questi ultimi giorni fatta provisione
di più di ottomilla lire di polveri, et d’altre munitioni,
et si fanno guardie di giorno, et di notte, et sia chi si vuole,
et d’ogni conditione di persone, non si lascia entrar
nella città che prima non sia conosciuto, et li carri del fieno
et le barche con robbe sono visitate, et ferrati, et 
--- page 002r---
 tutto il medesimo si fa, che se si aspettasse l’inimico.
Il signor principe Mauritio si aspetta, che rivenghi o questa sera
o domani mattina, credono quelli di Leidem, che vorrà
passar per la città. Non li vieteranno il passaggio. In
fine si tiene da alcuni che et essi, et l’altre città della medesima fattione
si risolveranno per non aspettar di esser constrette a ceder,
et far da sé volontarie quello, che si desidera dai stati:
massime parendo, che meno possino fidarsi di quei proprii
soldati, che tengono per loro difesa, oltre il popolo che
in particolare si trattiene in Harlem, et Leidem, ch’è quasi
tutto della Natione valona fugitivo dalle provincie
dei serenissimi arciduchi; et che vive a giornata del lavoro
in quelle piazze, et è più acerrimo nel particolar della
religione di quello sia il naturale del Paese.
L’ambasciator di Francia monsignor di Boissise è arrivato. Venerdì
sera si trovò a Roterdam, ove la mattina seguente
di buon’hora andò a ritrovarlo monsignor di Murier, che
fu seguitato anco dal Grotius creatura, et tutto di
monsignor Bernvel huomo di vivezza di spirito, et
di artificiosa prudenza, che si trattenne con li ambasciatori
per buon spatio di tempo et esso Boissise ricevé dalla
città di Roterdam ogni maggior honore. Fu la sera di 
--- page 002v---
 sabbato in questo luoco incontrato un quarto d’hora fuori
di questa Haya, dal signor conte Gugliemo di Nassau, et dal
principe Henrico, fratello di sua Eccellenza, che lo condussero sino
al suo alloggiamento destinatoli da’ signori Stati.
Doppo haver io fatto complir con esso Ambasciatore, al suo arrivo
fui poi a sodisfar in persona la domenica, che con
parole cortesi corrispose al complimento; et in
questi particolari del Paese disse ch’era venuto per apportar
la pace; ma tutta l’importanza era se vi fosse stato
chi l’havesse voluta abbracciare. Nel resto scopersi in lui,
come anco nel signor ambasciator Murier sospensione d’animo; et
come ho scritto riverentemente con altre mie, credo che pensino
molto bene a procurar di disimprimer, che l’ambasciata straor-
dinaria sia mandata spogliata da passione, et che
gl’ufficii habbino ad esser diretti al neutrale.
Et se ben vostra Serenità nel spicarsi questo soggetto di Francia
per venirsene qui haverà intesi li concetti, che sono corsi
in quella corte: non lascierò però di dirle quello ch’è stato
publicato o fatto publicar appositamente, che l’ambasciator
di Spagna residente appresso il Christianissimo, et quel Nontio
pontificio habbino unitamente procurato, che quella Maestà
non mandi monsignor di Boissise; con fine di divertire dall’ 
--- page 003r---
 animo della Maestà sua il desiderio, che havesse di appor-
tar la quiete a queste Provincie; ma perché tra sé stesse
divise restassero bersaglio alla fortuna, et alla propria
ruina. Vostra Serenità col suo prudentissimo giudicio potrà
considerare se la divulgatione sia artificiosa, o che in
effetto vi siano stati simili concetti in quei doi ministri.
Qui ancora non si lascia di procurar, che s’ingrossino gl’humori
contra Bernvel, con dir, che havesse doi pensieri. L’uno
di formar un Governo all’uso di quella serenissima Repubblica
per li suoi fini o non potendo spuntare, che havesse a
cader di nuovo alle mani de’ Spagnoli per li medesimi
fini queste Provincie; cosa, che non par, che habbi
sussistenza, massime in questa seconda parte.
Dall’altro canto si procura di render sospetta la casa di
Nassau dicendo troppo esser l’auttorità, che si lascia
al principe Mauritio, et per il governo, che hanno
gl’altri della casa in Gheldria, et nelle provincie di
Frisia, et Grunighen. Così vano caminando i sospetti,
proferendosi anco senza rispetto concetti di simil
natura. Con tutto il timore delli inconvenienti,
non si lascia di sperar un buon fine.
La consolatione, che si hebbe nel Paese per il buon arrivo delle 
--- page 003v---
 navi dell’Indie si è accresciuta questa settimana coll’avviso della
presa, che le navi dei Stati accompagnate da quelle di Spagna
hanno fatta di sei vasselli de’ corsari alla costa de Barberia
nella bocca dello stretto. Et sono del numero di quelli, che
li mesi passati sbarcarono, et fecero così notabil danno in
Lancerotta una delle isole delle Canarie. Et si aspetta anco d’in-
tendere che habbino incontrati altri vasselli, che caminavano
uniti in numero di più de vinti, pur dei
medesimi corsari.
Li doi cavallieri francesi, che già alcune settimane si trovano
in questo Paese per la preparatione di doi vasselli da
guerra compri da essi per il signor duca di Guisa per andar
medesimamente contra corsari sono dietro alla loro speditione
sperando ambidoi esser pronti, et in mare per la fine del
mese presente, et sono continuamente solecitati dal medesimo signor
duca di Guisa. Et questo ambasciator ordinario di Francia per
nome del Re ha fatto ogni ufficio perché
habbino assistenza per la loro pronta speditione
dai ministri delle Amiralità.
Tutto diversamente è stato publicato in Brusseles l’incontro delle navi
di vostra Serenità allo stretto, et mi scrive il Pasini con lettere che
ricevo in questo punto, che non haveva voluto significarmi 
--- page 004r---
 ciò che se ne diceva per non apportarmi travaglio, et sentimento
d’animo, et però haveva havuto gusto dell’avviso, che
gliene havevo dato per far apparer con riputatione della
Serenità vostra tutto il contrario della publicatione ch’era che le navi
di lei havevano ricevuto notabilissimo danno, et dall’aggiunta
copia di lettere che mi viene scritta dal provisioniero di
Encusen, oltre altro (se si compiaceranno) potranno, sentir
ciò che si dice (a confusione de’ Spagnuoli) dalli stessi che
li hanno serviti, quando publicassero altrimenti.
Per quello tocca al particolar delle navi devo mandar a’ signori
di Roterdam la nota di quanto desidero. In Amsterdam
ho rimandato quel conto generale che m’inviorono perché
o lo faccino riformare, o mi mandino li necessarii ricapiti
per il rincontro. Quei signori dell’Amiralità mi hanno ricercato
di farli haver ancor settemilla fiorini in circa per compir
di sodisfar a spese, et insieme farli haver doi mesi di
paga, che maturano in questo mese per il noleggio delle
navi essendogliene stata fatta instanza dai portionevoli.
Così mi hanno ricercato anco quelli di Roterdam, et
aspetto la medesima instanza di Northolandia. Et perché,
per pagar esse doi mesate vi vogliono cinquantacinque milla fiorini che
sono vintidoi milla ducati di Venetia non ne haverò tanti 
--- page 004v---
 procurerò che piglino una sola mesata finché mi venghi nuo-
vo ordine da lei, o la sua risolutione sopra quanto rive-
rentemente le scrissi colle mie dei 17 del passato, colle quali
mandai anco una nota della summa che doveva pagar
per ogni vassello per mese, et per tutti insieme. Et perché in essa
per la nave nominata Lo specchio è stato fatto errore
di doicento fiorini per mese in disavantaggio di vostra Serenità
ho fatta accommodar la partita, et qui le mando nuova
copia del calcolo come deve stare. È necessario ch’ella
risolvi quello vorrà far intorno il pagamento regolandosi
col prezzo della piazza al suo vantaggio o di pagar di là
o di farmi rimetter di qua undecimilla ducati per mese,
che tanto importa il pagamento valutato il ducato cinquanta
piacchi; ma se venisse ad esser meno bisognerà ch’ella rimetti
il di più per la intera sodisfattione di undecimilla ducati
a cinquanta piacchi l’uno. Forniti li primi sei mesi, che sarà
all’ottobre prossimo haverà ella libertà per il contratto o
di lasciar continuar il noleggio de’ vasselli nel piedi, che
sono, o di far nuovo partito: in che si regolerà la Serenità vostra
conforme al suo prudentissimo giudicio, et a quello che
stimerà di suo maggior servitio per non incorrer o sotto
giacere a nuovo rischio. Gratie etc.
Dall’Haya a’ 7 agosto 1618
di vostra Serenità
humilissimo, et devotissimo servitore
Christofforo Suriano

--- page 009r---


--- page 009v---
Al serenissimo principe di Venetia
n° 50 sola


--- page 005r---
Copia di lettera del provisioniero d’Encusen scritta al
residente Suriano
Non ho voluto mancare di avvisar vostra Signoria di quello del mare che
habbiamo inteso se ben credo, ch’ella haverà più compito raguaglio.
Alli 9 di giugno nel canale sono venute doi delle nostre nave, nella
compagnia delle 12 navi della serenissima Republica, et sempre sono andati
uniti con loro, essendo arrivati dirimpetto alla spiaggia di Gibilterra
alli 24 di giugno in numero di 20 vasselli cioè le 12 della
serenissima Republica et 8 de’ mercanti, et particolari. Sono subito venuti
dalla detta spiaggia la mattina a tre hore di sole nove nave di
guerra spagnole venivano molto arditamente nella sudetta armata
et cominciavano subito a tirar di canonate, et questo durava
fin alla sera, che fu scuro. Le navi de’ mercanti vedendo questo
si ritirorono alquanto dalle navi. Le nostre navi, dico quelle
della serenissima Republica le caricavano bene di canonate, in modo
che una delle navi spagnuole era per andar al fondo
et ricevevano le spagnole molte batute. Tengono anco li
nostri, che li Spagnuoli habbino presa di molta gente. Delle
navi della serenissima Republica sono morti da 14 in 15 alcuni
feriti questo scrive uno delli patroni delle navi nominato Jan
Gerritson Dyck delli 28 di giugno di Capo di Gato il qual
è stato in tutta la battaglia.
Il patron Buoch da Hoorn mi ha detto hieri, che alli 4
di luglio sia stato avanti di Gibilterra parlando con un
patron di nave hamburghense il quale serve il re di Spagna
con la sua nave, et disse, che haveva ricevuto grandissimo 
--- page 005v---
 danno nella sua nave in quel conflitto dalle nave venetiane
dicendo anco che l’intention loro non era stata di attaccar
le navi venetiane; ma solamente di passar la loro armata
et che improvisamente fu dalla sua nave tirata una moschetata
il che seguito subito doppo fu molto valorosamente tirato alli
loro vasselli; in modo che detti Spagnoli non sapevano come
salvarsi o retirarsi; et che nella sua nave quasi non restò
nulla d’intrego; ma tutto fracassato, et rotto.
Sono stati presi nella bocca dello stretto di Gibilterra alla
costa di Barberia 6 navi di corsari, li quali havevano presi
nell’isola nominata Lanzerotta da loro spogliata, et
saccheggiata. Questo è seguito alli 2 di luglio per le
nostre navi di guerra, et alcune navi spagnole. Quelli
che sono stati presi dalle navi nostre di Holanda sopra
le quali commanda il capitano Moy Lambert sono stati
buttati nell’acqua o nel mare; et quelli, che li Spagnoli
hanno preso sono stati posti al remo in galera.

--- page 006r---


--- page 006v---
Copia di lettera scritta dal
provisioner d’Encusen

--- page 007r---
In lettere dell’Haya
n° 46 di 17 luglio
1618
Nota del noleggio per le dodeci nave
armate per servizio della serenissima Republica
ridotto da fiorini a ducati in ragion di 50 piachi
per ducato
Per le cinque navi armate in Amstradan
San Marco
fiorini 3600
 fanno ducati di Venezia 1440

San Christoforo
fiorini 2400
 fanno ducati di Venezia 960

San Francesco
fiorini 2400
 fanno ducati di Venezia 960

Minister Kerch
fiorini 2550
 fanno ducati di Venezia 1020

Anna Riverson
fiorini 1800
 fanno ducati di Venezia 720

sono
 fiorini 12750

 ducati 5100

Per le tre navi di Rotterdan

Emmaus
fiorini 2400 ducati 960

Lo specchio
fiorini 2400, 960

Li tre re
fiorini 2050, 820

6850
2740

Per le 4 nave di Nort Hollandia

Il Pool
fiorini 2400
fanno ducati 960
Il Bonkoi
2050
820
Santa Iustina
2050
820
Re Davit
160
640
sono fiorini 8500
fanno ducati 3240
12750
5100
6800
2740

La summa tutta
sono fiorini 27700
fanno ducati 11800

--- page 007v---


--- page 008r---


--- page 008v---
Aia
