
--- page 209r---
n° 76 sola
Serenissimo Principe
sodisfai martedì al commandamento della Serenità vostra rappresentando interamente alli
signori Stati quello che mi venne coll’ordinario della passata settimana in lettere
sue de’ 24 et 29 del passato, facendo loro quelle considerationi, che da lei
mi furono sumministrate; portando l’ufficio con quel termine, che stimai
proprio a confirmar in essi et la confidenza, et la buona corrispondenza
che vuol haver quella serenissima Republica con queste Provincie. Mi parve
scoprir in cadauno dell’assemblea particolar sodisfattione della communi-
catione dell’avviso, et il Presidente rispondendo in nome di tutti
si estese nel rendimento di gratie. Disse che gl’artificii dei Spagnoli
erano grandi, et l’uscir con essi ad un buon fine nelle trattationi era
difficile; che desideravano ogni felicità, et ogni sodisfattione alla Republica,
et dal canto loro, come conoscevano la confidenza, con che passava
con essi; così non haverebbono mancato d’ogni lor dovere in tutte
le occasioni di suo servitio. Mi fu ricercata in scritto la sostanza
della propositione: a che ho sodisfatto il giorno seguente, secondo il solito.
Al signor principe di Oranges feci anco la stessa espressione dell’affare, il qual
mostrò aggradirla, et al punto delle restitutioni dei vasselli, et delle
galere disse. é bene chi sarà il primo a restituire? Et continuò
si guardi la Republica, perché sarà ingannata. Li Spagnuoli sono
fini in questo mestiere, et quanto più si camina con essi con
sincerità tanto maggiormente si deve haver l’occhio alle loro promesse
et all’assicurarsi dell’effetto, et con simil concetti volse arguire,
che difficilmente si poteva creder, che vostra Serenità potesse venir a capo
della sua buona volontà, et retta intentione.
Lodai, doppo questo ufficio, li suoi prudenti discorsi, et pareri, et diedi a
conoscer all’Eccellenza sua, che erano stimati da vostra Serenità, et ch’ella era cor-
risposta con altrettanta benevolenza, et affetto; et rappresentai insieme 
--- page 209v---
 il godimento, che provava per il buon incaminamento di questi interni dispareri.
Il signor Principe mi ringratiò, et disse, che si haverebbe sempre confirmato
con effetti esser molto interessato nel servitio della serenissima Republica non
altrimenti di quello, ch’è con questi Stati. Con quali (disse) non ha dubio
alcuno, che l’intendersi bene la Republica, et il tenersi uniti insieme era
il vero termine per dar bilancio alla Spagna, et metter freno alla
sua ambitione. Questo fu per risposta a quanto io dissi all’Eccellenza sua
in conformità delli suoi commandamenti in questo proposito. Et
continuò. Da questa parte non si manca, et si attende in quanto
si può a procurar di levar tutte le gelosie, et diffidenze particolari
et se bene in un stato libero, come è questo, non si può far tutto in una
volta: in ogni modo il tempo porterà il rimedio, et la quiete a tutto.
Non può esser, che havendosi lasciati passar tanto innanti gl’incon-
venienti non l’incontrino delle difficoltà, et se ne siano anco per
incontrare; ma saranno tutte superate. Et nel corso del ragio-
namento discorrendo in questo proposito replicò il termine di
buona corrispondenza che deve esser tra vostra Serenità, et questi Stati
per servitio commune, et disse, che trovava gl’animi in universale
inclinati a mandar qualcheduno a risieder costì, ma che non era
ancor il tempo maturo alla deliberatione per li rispetti publici,
et per li particolari affari del Paese, se ben (aggiunse) sono
d’avviso, che forse sarebbe seguito sin qui, o seguirebbe ben presto,
quando fossero li Stati assicurati, che si havesse a stringer qualche unione
et aleanza. Io stimai bene non lasciar di dir a sua Eccellenza, che ogni volta, che
questi signori si fossero risoluti di ispedir ministro per resieder costì
sarebbe stato il benveduto, come più volte havevano detto a lei, et
anco una volta significato nell’assemblea dei Stati Generali. Et 
--- page 210r---
 quanto ad unione, che ’l tempo haverebbe poi potuto far far quella risolutione
che fosse stata trovata dall’interesse dell’una, et l’altra Republica la più
propria, et più profitevole per il commune servitio, et per la commune
difesa della libertà, tenendomi sempre con questo termine generale
a che mostrò il signor Principe di applauder, et disse il tempo consiglierà.
Mi par di haver scoperto, che si stia su questo pensiero di mandar
ministro appresso vostra Serenità, ma si vorrebbe trovar qualche buona occasione.
Questi sono dei vecchi concetti: a’ quali qualcheduno ha aggiunto, che
o la serenissima Republica proponesse ella qualche articoli; o facesse dir
alli signori Stati, che essi li propongano. Io sto sentendo, et impri-
mendo secondo che lo porta l’occasione questo generale della buona corrispondenza, che vuol passar sempre la Serenità vostra con questi
Stati. L’Eccellenze vostre come prundentissime dal già scritto da me in più
mani di lettere mie in questo proposito, et da quanto è detto com-
prenderanno, ove tendino li concetti, et la mira di questi popolii.
Nelli quali anco quanto più pare di essi, che si vada astraddando lo stabi-
limento, et il farsi maggiore la loro grandezza; tanto più
si accresce il desiderio di esser tenuti in stima, et honorati
di titoli anco nelle persone dei lor ministri alle corti, sopra che mi rimette
a quello, che la Serenità vostra può haver dai luochi proprii, ove si pretende quello di eccellenza.
Questa mattina ho ricevute le lettere di vostra Serenità del primo, et delli 6
del presente. Di quelle mi valerò per far constare con gl’avvisi
tanto maggiormente l’animo, et gl’artificii dei Spagnuoli. Et
quanto alle seconde mi regolerò nel proposito di dimanda, che mi
potesse esser fatta intorno alla persona del Bernvelt di quella
maniera appunto, che dalla prudenza, et dalla volontà
sua mi viene detato, et ordinato. Non mi è stata ancora fatta 
--- page 210v---
 né direttamente, né indirettamente dimanda alcuna. Starò avvertito, et sullo
avviso per l’artificio, che si potesse usar in questo proposito.
Si continua a tener stretti li carcerati, et si sono mandati ad Utrechet
alcuni commissarii per confronti. Viene detto, che al general dell’ar-
tiglieria monsignor de Chessel venuto qui alcuni giorni sono si debba
intimar il tenersi in casa. Et questa sera sono arrivate qui tre
compagnie non si sa il fine, se non fosse per tener in freno questi
borghesi perché domenica passata, come che sono la maggior parte
del degno arminiano volsero far predicar in un giardino, come
seguì; onde ne furono martedì fatti prigioni doi; ma usciti il
seguente giorno fuori per il strepito, che facevano le donne. Si
procede però con destrezza per non causar qualche scandalo, o qualche
inconveniente.
La risposta delli signori Stati alla espositione delli ambasciatori di Francia non fu riso-
luta, che martedì, et mercordì li fu portata in scritto, ch’è stata
trovata molto ben posta, et consultata. Si risponde a punto per
punto alli tre popositi doppo ringratiato il Re de’ suoi buoni consi-
gli, et ufficii. Al primo dei magistrati, che la mutatione era
stata conosciuta necessaria senza tener in freno il popolo rilasciato.
Quanto al secondo del sinodo, ch’era stato convocato con gl’ordini pro-
prii, et convenienti, et si haverebbe lasciato, che stabilisce quello,
che si sentiva; perché poi toccava alli signori Stati ordinar l’essecutione di quello
che fosse stato conosciuto di beneficio, et servitio del Paese. Al terzo
de’ prigioni ringratiavano sua Maestà del buon consiglio, et avvertimento il qual
si conformava appunto con la natura del Paese, ch’è di trattar in
questa materia de’ prigioni con placidezza, et moderatione, come
haverebbono procurato di fare in quanto havesse comportato 
--- page 211r---
 l’equità, et la sicurezza del Paese, dando giudici da bene, et non suspetti:
assicurandosi, che sua Maestà approberà per buone le attioni loro, come essi
mostreranno sempre aggradir l’affetto, et la buona volontà della
Maestà sua verso queste Provincie. Chi li portò la detta risposta
ha riferto, che mostrorno di restarne sodisfatti, et l’hanno spedita
immediate al Re in diligenza: se ben fin lunedì monsignor di Scia-
tiglione fece egli ancora una speditione a sua Maestà sopra questo particolare
havendo havuta la sostanza della risolutione, che doveva pren-
dersi dai signori Stati così egli mi disse hier mattina, che fu rendermi
la visita.
Hanno questi signori continuate novelle d’Alemagna del progresso, che fanno
Bohemi, et particolarmente vengono avvisati, che dall’una, et dall’altra
parte si faceva unione, et che da quella dei Bohemi si dichiara-
vano Moravi, et che mostrasse anco il duca di Sassonia volervi
inclinare. Di questo, et altro che passi in quelle parti vostra Serenità ne
deve esser informato megli di me. Ciò che dico è per significar alla
Serenità vostra il confronto, et che qui sentono volentieri ogni cosa, che offendi
la casa d’Austria.
Essendo li signori Stati Generali solecitati per la risposta all’istanza dei
Bohemi per li seicento milla fiorini d’imprestido hanno posto questo negotio
nelle mani del Consiglio di Stato, dal quale doverà esser discusso, et
poi mandato ad ogni Provincia per haverne la risolutione; ma si
anderà forse temporreggiando per veder prima, come si avanzino
le cose, et sentir ciò, che risolveranno gl’altri principi, et come
scrissi riverentemente la passata settimana alla Serenità vostra nelle mie lettere dei
15 che sono qui replicate.
Il capitan Frinck di questi paesi, et che ha qui una compagnia è quello, 
--- page 211v---
 che solecita, et anco procura licenza per andar al servitio di essi Bohemi.
Si tiene per fermo, che non sarà negata né a lui, né a qualche altro
officiale, come mi disse anco l’Eccellenza sua con disegno di questi di far
anco levata a primo tempo in queste parti.
Si trova qui il Chiaus, ch’è stato in Francia, et in Inghilterra per il medesimo
ufficio, che ha fatto con quelle corone. Ha questa mattina havuto audienza.
Io l’ho visitato né mancarò di ogn’altro ufficio per quel rispetto, che
comporta et ricerca il servitio di vostra Serenità di mostrar ogni honore a’ ministri
di quella porta.
Gli ambasciatori delli signori Stati, che furono in Danimarca, et nel ritorno
visitorono il duca di Bransuich, rappresentorono a quel Principe
che sarebbe stato proprio, che tenesse qui un suo ministro, et quello
è arrivato tre giorni sono per fermarsi qui di residenza.
Partì domenica passata l’Ouwrix per venir ad essercitar la sua carica
di console costì per questa Natione. Porta lettere delli signori Stati per vostra Serenità
toccante il suo particolare, le quali sono riformate da quello, che prima
erano, stante che quelle lo rendevano di maggior auttorità, et cre-
dito appresso l’Eccellenze vostre di quello che comporta il titolo di console. Et si
è fatto reflesso, che non conveniva alla riputatione dei Stati, che si
credesse, che si volessero valer di lui per ministro di maggior qualità,
et non console de’ mercanti. Egli non ha mancato di far (come mi
è stato detto) ogni buona relatione delli favori, et gratie ottenute da vostra Serenità.
Oltre le lettere per lui particolari ne ha anco una in raccommandatione del borgomastro
di Amsterdam Pavoni, che tuttavia sta ella sua pretensione di
rifacimento de’ danni patiti per l’arresto della sua nave. Facile
gli è riuscito ottener la detta lettera dalli signori Stati essendo
del corpo dell’assemblea generale deputato dalla provincia di Holanda.

--- page 212r---
Il Console mi disse, che haveva procurato, che non pigliasse dette lettere, ma
lasciasse far a lui: perché come fosse costì haverebbe procurato, che
la sua nave Pavona fosse presa in servitio in luoco di qualcheduna; che
per esser inhabile si dovesse licentiare, et dandoli qualche cosa
di più di questa maniera si rifarebbe il danno. Io a questo proposito
ho considerato al Console, che non stimano esser bene promuover
così una tal offerta, et concetto: perché sarebbe a mio giudicio
un divertir ogni pensiero, che la serenissima Republica havesse di pigliar
la detta nave in servitio; perché tanto
era pregiudicarsi direttamente, che indirettamente. Ho portato a lui
questo per mio senso: vostre Eccellenze illustrissime però considereranno colla loro
prudenza quello che stimeranno proprio per acquietar l’animo di
quest’huomo, che effettivamente ama il suo interesse, et volen-
tieri non sente la perdita ancorché di picciola summa. Egli in
questi tempi è di gran auttorità è amato, et favorito egli, et
tutta la sua casa dal signor principe Mauritio, è come ho detto
dell’assemblea de’ Stati Generali. È vero che tutte queste con-
ditioni di lui, et del figliolo, ch’è pur della medesima assemblea
lo rendono degno di rispetto; ma devono servir d’instrumento
a pregiudicar al servitio di vostra Serenità: tuttavia (sia detto con
ogni humiltà comple alla serenissima Republica haverlo, et conservarlo
affettionato agl’interessi di lei.
L’agente del Kerkoven ancor non compare, onde essendo già arri-
vato al fine del termine preso, credo, che il Calandrini haveva sborsata
qualche summa di denari alli signori dell’Amiralità di Amsterdam per
dar qualche sodisfattione ai creditori dei viveri; et con altri denari
poi si andarà complendo al rimanente tanto con quella, che 
--- page 212v---
 con le altre Amiralità.
Della scrittura di specifica dagl’interessati nel noleggio dei vasselli di
contentarsi della rimessa delli undecimilla ducati, non mi è stata man-
data dal Calandrini; et pur haveva detto di farmela havere: di mo-
do che attenderò da vostra Serenità quel più, che si compiacerà di dirmi,
oltre il scrittomi nelle sue lettere de’ 6 in questo proposito. Nella
rimessa del denaro concorro col pensiero prudente di vostra Serenità
del rischio; ma dato il denaro in buone dette, et con quella
sicurezza, che sa cavar meglio il publico, che un particolare credo,
che potrà passar tutto bene: perché questi mercanti che
sono troppo fini non vorranno esser sottoposti. Gratie etc.
Dall’Haya li 22 decembre 1618
di vostra Serenità
humilissimo, et devotissimo servitore
Christofforo Suriano

--- page 213r---


--- page 213v---
Al serenissimo principe di Venetia
n° 76 sola

