
--- page 018r---
In lettere dell’Haya n° 51 de’
14 agosto 1618
Le dodici navi, che sono state fatte armare da me in questi
paesi per servitio della serenissima Republica sono state noleggiate per sei
mesi col stipendio come nell’aggiunto estratto. Restando in
libertà della serenissima Republica farne far l’esborso o qui nel Paese
in tanti fiorini di vinti piacchi l’uno, o in Venetia in tanti
ducati in banco valutandosi per ogni ducato da lire 6 soldi 4 doi
fiorini, et mezo di questa moneta cioè piacchi cinquanta.
Spirato il termine di mesi sei sudetti se sua Serenità volesse
ritener più longo tempo nel servitio suo esse navi doveranno
colle stesse conditioni fatte, o che si faranno servir per tanto
tempo quanto piacerà alla medesima serenissima Republica.
Li signori Stati Generali hanno interposto il loro credito appresso li partio-
nevoli dei vasselli per li detti sei mesi; et ad instanza
di sua Serenità si sono contentati, che le medesime navi servino
ancora sotto il medesimo credito altri sei mesi; et questa limi-
tatione di tempo è stata fatta sì per dar gusto al Paese, et non
obligarlo assolutamente; come anco per intender come saranno
trattate le genti, et li capitani di esse per regolarsi poi nella
continuatione conforme a quello venirà scritto, et alle relationi.
Furono li partionevoli sottoposti dal partir di questi porti fino
al condursi li vasselli all’obedienza dell’eccellentissimo signor Capitano generale
ad ogni rischio di mare, sabbia, scogli, corsari, et ogni altro
simile accidente tanto nell’andar che nel ritorno eccetto però
se nell’uno, et l’altro viaggio incontrassero o fosser dannificate
o prese da una flotta, o armata generale per parte del re
di Spagna, che quel tutto dovesse venir a carico, et rischio
della serenissima Republica.
A questo capitolo fu fatta una aggiunta ad instanza dei par-
tionevoli, che si unirono a tal effetto. Et è la seguente, che
fin tanto che detta serenissima Republica habbi fatto anuntiare
al patrone, che lo rilassa, et discarica dalla guerra, et
servitio di guerra, et che possi ritornar verso questi paesi sarà
et resterà a carico et pericolo della Republica ogni danno, et come
più difusamente è espresso nelli capitoli, che mandai con
le mie lettere all’eccellentissimo Senato il marzo passato.

--- page 018v---
Li capitani de’ vasselli, et li marinari sono condotti al servitio colla
medesima conditione dei vasselli di esserne sicuri per sei mesi;
ma doveranno servir di più tanto quanto sarà in piacer della
serenissima Repulica. Et li sudetti marinari, et capitani hanno voluto
esser assicurati in oltre, che non essendo pagati da sua Serenità
saranno pagati da queste Amiralità, le quali, o li deputati
di esse gliene fecero atto di promessa in scritto nell’isola
del Tessel mentre stavano sulla partenza promettendoli
anco, che se fossero stati feriti sarebbono medicati a spese
della serenissima Republica; o se stropii sarebbono riconosciuti dalla
medesima, et come più chiaramente è espresso nell’atto ch’è il
seguente.
Poiché li marinari sotto l’amiraglio Kerkoven e capitani che
vano a Venetia fanno difficoltà, et volontieri saprebbono
quanto tempo saranno in servitio, et donde haveranno il
loro pagamento tanto di stipendii, ferite, mutilità, et altrimenti
dichiarano li deputati del collegio dell’amiralità di Amsterdam
primieramente quanto al tempo dei loro servitii, che quello
durerà tanto che piacerà allo strenuo signor Amiraglio
et capitani, et le navi saranno tenute nel detto servitio, et
se non fosser trattati intieramente, che quanto prima saranno
ridomandati a casa. Et quanto al loro pagamento promettono
li detti deputati nel nome delli alti potenti signori Stati Generali
che ne rispondono, senza che haveranno da riguardar
alla signoria di Venetia. Et se alcuno di essi a caso fosse ferito
o devenisse inutile, quello sarà trattato, come si sogliono
trattar le genti delle nostre navi di guerra. Fatto nel
borgo in Tessel alli 14 di maggio 1618.
Se la Serenissima non haverà più a fare di dette navi, et di essi mari-
nari è in obligo per il contratto di noleggio lasciar correr
il stipendio a dette navi fino al suo arrivo in questi porti
come anco far ricondur li capitani, et loro marinari a’ quali
pure doverà correr lo stipendio fino al detto arrivo in

--- page 019r---
Holanda tanto per li salarii, che per li viveri. Et per questo
fu consigliata la serenissima Republica a comprar le navi. Ma
passati li primi sei mesi haverà ella modo di accordar di
presenza un suo vantaggio, et quando faccia ricondur
li detti capitani, et marinari sarà un termine tale, che
faccino speditamente il viaggio; overo prescrivergli un tanto
tempo, se ben a me con quanto habbi instato, et premuto
non mi è mai potuto riuscire; et per questo scrissi che
sarebbe stato molto buono, et a proposito se si havesse
potuto indur li suoi mercanti a comprar li vasselli
alletandoli coll’imprestido solito darsi a quelli, che fabricano
navi venetiane, o altrimenti, et così sarebbe restata
libera dal pericolo del ritorno, li marinari accommodati
sopra quelli, o altri vasselli, et quelli che non havesser voluto
restar di là si haverebbono potuto contentare con qualche
honesto donativo.
Sono stati obligati tutti li capitani delle navi far provisione
per dieci mesi di viveri per li loro matelotti, et per tre altri mesi
per li soldati del signor colonello Anstenraedt. Di maniera che
si sono provisti per tredici mesi di viveri, et tanto devono
mantener allo stesso prezzo accordato dando a mangiar
agl’uni, et agl’altri soldati, et marinari per sei piacchi
per giorno, et dieci piacchi devono havere pur per giorno
per quelli che mangieranno dentro alla caiuta così detta
la camera di puppa.
Per la provisione di detti viveri hanno tutte le Amiralità uni-
tamente accordato alli detti capitani di dargli denaro per tre
mesi anticipati per il vito de’ marinari; facendo il conto
sopra il numero di essi trovato alle mostre dal giorno
della prima mostra, cioè
Per le cinque navi d’Amsterdam a’ 6 aprile
Per le quattro di Northolandia a’ x et xi detto
Per le tre di Roterdam a’ 21 detto
Il che è anco espresso assai chiaramente nell’aggiunto estratto, et
particolarmente per il valor di detti viveri in ragion di mese.

--- page 019v---
Di più per li medesimi viveri oltre li sudetti tre mesi hanno li signori
promesso di pagar sei settimane doppo il partire dei
vasselli da questi porti per altri doi mesi; onde con questi
colli 3 primi per li marinari, et doi mesi per li soldati sono
stati già pagati sette mesi de viveri, et restano sei ancor
a pagare. Per compir la somma dei tredici mesi.
Et di questo non posso per hora mandarne distinto conto
non havendo finhora potuto haver dalli signori delle Amiralità
tutte le scritture necessarie.
Per essi viveri fino al compimento delli detti tredici mesi dovendo
esser pagati qui non deverà la serenissima Republica far esborsar
alcun denaro; se non quanto havessero bisogno li capitani
di qualche provisioni o di vini, o d’altro, che li mancasse
che tutto però doverà andar a conto di essi capitani,
et tanto meno doverà sua Serenità far esborsar di qua
quanto haverà loro dato per soventione. Et perché
li signori Stati hanno risposto per essi viveri cioè le Ami-
ralità in nome loro per questo detti signori dell’Amiralità
vorrebbono, che qui fosse esborsato il denaro per la
sodisfattione sudetta.
Quanto al particolar de’ salarii li signori di Amsterdam, et quelli
di Northolandia hanno fatto contentar li suoi con
doi mesi di stipendio anticipati, ma quelli di
Roterdam non hanno potuto accordar altrimenti
che di darli tre mesi di paga.
Et come li signori di Amsterdam hanno detto che li quattro
capitani (fuori l’Amiraglio al quale hanno notato
il stipendio come capitano sopra il suo rolo) have-
ranno quarantacinque fiorini per mese se si com-
porteranno bene in servitio della serenissima Republica
così quelli di Rotterdam hanno promesso alli loro
tre capitani, et alli officiali, che saranno trattati
nella medesima maniera, che quelli di Amsterdam
altrimenti volevano, come dissero, abandonar il servitio.

--- page 020r---
In lettere dell’Haya n° 51 de’ 14
agosto 1618
Con queste ultime lettere mie replico in sostanza
quanto scrissi a’ 19 del mese di giugno nelle
prime in materia de salarii. Onde quanto manco
denaro si esborserà credono li signori delle Amirali delle
Amiralità che servirà a contener più in ufficio li
marinari; ma sua Serenità o l’eccellentissimo signor Capitano generale
che sarà sul fatto potrà comprender il meglio. Ben
vorrebbono questi signori che li matelotti non pigliassero
tutte le paghe ma la sola metà, o li doi terzi per
haver il rimanente nelle mani da distribuir alle mogli
et figlioli a fine di non haverle ogni giorno a farli
instanza di haver denari: onde quando si conten-
teranno di lasciar alcuna cosa, bisognerà mandar di
qua li rolli ogni mese per saper ciò che si doverà distri-
buire.
Nel conto generale delli signori di Amsterdam che li ho rimandato
per riforma vi erano mille fiorini pagati da essi
sopra lettere di cambio dell’amiraglio Kerkoven tolti
a Valmua per far alcune spese per servitio delle navi, et
matelotti, di che egli doverà render conto, et esserli
ribatuti nelle paghe.
Di più altri doi mille novecento settantanove fiorini
sedici piacchi, et quattro denari pagati ai detti
Amiraglio et capitani delle cinque navi di Amsterdam
per vestimenti delli marinari dei vasselli, et per altre
spese, et necessità, che devono esser ribatute, et
diffalcate nelle paghe ai medesimi capitani, et marinari. 
--- page 020v---
 

--- page 021r---


--- page 021v---
n° 2
Informatione di alcuni
particulari spettanti
a’ vasselli, capitani et
matalotti di essi
nelle prime

--- page 022r---
In lettere dell’Haya n° 51 de’ 12 agosto
1618
Il signor colonello Anstenraedt in virtù delle capitulationi
fatte con me, et fermate sotto li 14 febraro passato
ha ricevuta la sottoscritta summa di denaro
Per la levata di mille fanti in ragion di fiorini dodici, et
mezo per testa ha avuti fiorini dodici milla cinque-
cento, li quali non doveranno esserli scontati
12500

Item per imprestido per il comprar delle armi, che
doverà esser scontato da lui, et da suoi capitani
nel terzo, quarto, et quinto mese in conformità
del capitulato cominciando dal giorno delle prima
mostra come sarà più a basso, fiorini nove milla
ducento quaranta, che fanno scudi tre milla sei-
cento novanta sei da lire sette l’uno moneta cor-
rente di Venetia contandosi cinquanta piacchi
moneta di Holanda per un scudo
fiorini 9240
scudi 3696
Di più per la prima paga cominciando il mese dal giorno
della prima mostra cioè
 per li capitani De Roy, et Claudio Martino a’ 19 marzo
 per il capitano Beauprau a’ 20 marzo
 per il capitan Enzidel a’ 21 detto
 et per il Colonello, et capitani Hactoven, et Lambert Hadam a’
22 detto. Riviene per il numero di milla
fanti fiorini disisette milla cinquecento, che fanno
sette milla scudi di Venetia del valore come di sopra
17500
scudi 7000
Più a conto della seconda paga in una partita fiorini
ottomilla quattrocento, che fanno scudi tre milla trecento
sessanta della moneta, et valor come di sopra
8400
3360
Item in un’altra partita pur a conto della seconda paga
fiorini cinque milla novecento vinticinque, che fanno
scudi doi milla trecento settanta della qualità, et
valore, come di sopra.
5925
2370
In tutto
41065
16426
Di tutta questa summa ho havute le ricevute dal 
--- page 022v---
 signor colonello Anstenraedt. Seguitano li debiti pagati
da me doppo la partenza del reggimento con le navi
per li capitani De Roy, Actoven, Claudio Martino,
et Lambert Hadam, et questo per vigore della
promessa che feci ai magistrati nelle piazze dei
quali dovevano, et sono stati li soldati in guarnigione
fino all’imbarco.
Et prima nella piazza di Hoorn per li capitani De Roy
et Claudio Martino fiorini trecento disnove, et qua-
tordici piacchi per spese fatte da’ signori della città ad
alcuni soldati di essi capitani come per il ricever
delli borgomastri appare et sono scudi di Venetia
della qualità et valore sudetto scudi centovintisette
lire cinque soldi nove, et piccioli 6
319, 14
127 5 96
Item per il capitano sudetto De Roy fiorini 126 et piacchi
dieci pagati alli signori di Muyden ove era in
guarnigione come appar dalla quietanza di detti
signori per spese de’ soldati ut supra fanno scudi cinquanta
lire quattro, et soldi quattro della medesima moneta
126, 10
50 4 4
Item per il capitano Hactoven per la summa di fiorini 361
et piacchi quindeci fatti pagar da me nella piazza
d’Encusen a quei borgomastri per spese de’ soldati come
per loro ricever, et più per altri fiorini vintiuno
che li signori dell’amiralità di Northolandia hanno esborsati
et ne dano debito ne’ loro conti alla serenissima Republica per
altrettanti pagati ad un barcarolo che con la
sua barca ha condotti cinquanta delli soldati di esso
Hactoven in Tessel. Sono in tutto fiorini trecento ottanta
doi et piacchi quindeci, che fanno scudi di Venetia
et valutati, ut supra cento cinquanta doi, sei lire,
doi soldi, et nove piccioli
382, 15
152, 6, 29
Item per il capitano Lambert Hadam per la summa di


--- page 023r---
fiorini quattrocento settanta tre piacchi disisette, et denari
otto per spese de’ suoi soldati nella piazza di Elburgh
ove fu in guarnigione ne appare l’instanza, che
mandai dupplicata dei signori di Elburgh. Fanno
scudi di Venetia valutati ut supra cento ottanta nove
lire quattro, et soldi doi
473, 17, 8
scudi 189, 4, 2
Capitani
Roy et Claudio Martino
fiorini 319, 14
Scudi 127, 5, 9, 6
Né il Colonello né li
capitani Enzidel et
Beauprau hanno
lasciato alcun debito
nelle piazze ove sono
stati in guarnigione.
Roy seconda partita
126, 10
scudi 50, 4, 4

Hactoven
382, 15
scudi 152, 6, 2, 9

Lambert Hadam
473, 17, 8
scudi 189, 4, 2

1302, 16, 8
scudi 520, 5, 18, 3

Della detta summa de mille trecento doi fiorini, sedici piacchi
et otto denari, che sono scudi come sopra cinquecento vinti
lire cinque, soldi disdotto, et piccioli tre io non ne ho
havuta alcuna quietanza, et né deve esser la serenissima
Republica rimborsata […].
All’incontro doverà sua Serenità far buono quanto importa
la paga di ottanta soldati, che il capitan Lambert
Hadam ha levati sopranumerarii alli mille, che
haveva carico il signor colonello Anstenraedt di condur
al servitio cominciando dalli 22 marzo il principio
del mese nel qual giorno fece mostra di detti ottanta
fanti con altri settanta. Et importano per mese essi
ottanta fanti in ragion di sette scudi per testa scudi
[…] da sette lire cinquecento sessanta, che rivengono
a fiorini mille quattrocento contato lo scudo cinquanta
piacchi. Et questo per esser stato accordato, et
concesso da me al detto Capitano a’ 15 maggio nel porto
del Tessel mentre stava sulla partenza con le navi
che da sua Serenità sarebbono stati accettati, et ciò in
v[i]rtù della commessione, che n’hebbi in questo
particolare con lettere dell’eccellentissimo Senato de’ 27 aprile 
--- page 023v---
 havendo esso Capitano all’incontro cesso alla pretensione
del denaro, che li veniva per la levata di detti ottanta
fanti, come nella scrittura segnata per mano mia,
et del Colonello. Se ben lo stesso Capitano si prometteva
che dalla munificenza publica li sarebbe stato fatto
pagare ancor li mille fiorini overo quattrocento scudi
che tanto importarebbe per la levata in ragion
di dodici fiorini, et mezo per testa.
Oltre le dette summe, che devono esser contate in credito alla
serenissima Republica si aggiungono le spese de’ viveri, che
li capitani delle navi haveranno fatto alli soldati,
et officiali del reggimento essendosi esborsato ad
ogni capitano di dette navi quanto importa doi mesi
di viveri per mille ottanta fanti di che doverà
esserne fatto il disconto in ragion di sei piacchi
per testa per giorno per li soldati, che mangiano
fuori della camera di puppa, et dieci piacchi per
giorno per quelli mangiano dentro a detta
camera. Nel che non può esser sua Serenità ingannata
quando però li capitani de’ vasselli non s’accordino col colonello
et capitano del reggimento a voler fraudare. La qual
fraude consisterebbe nell’accordarsi insieme circa li
soldati che potessero mancare o per fuga o per morte
non li notando li capitani de’ vasselli nei loro libri a ciò deputati
et come hanno in obligo per giuramento da me dato
ad essi al giorno preciso della morte o fuga
ma qualche giorni doppo, andando a parte dell’
utile con li capitani di essi soldati. Il che resta rimesso
alla conscienza delli uni, et gl’altri capitani. Et quando
non vi sia stato accordo né il capitano de’ soldati vorrà
star di sotto; né meno quello della nave, et si portarà
il conto netto della spesa.

--- page 024r---
Di queste spese de’ viveri pareva, che ’l Colonello si promettesse
che sua Serenità non havesse a ribattergli alcuna cosa né a lui
né a tutto il resto del reggimento dall’imbarco in questi
paesi fino all’arrivo nello stato della serenissima Republica.
Come anco credeva, che li soldati olandesi fossero avantaggiati
per li viveri in mare per esser più cari di là, che di
qua, o che tirrassero la paga intera senza ribatter
li viveri; et per questo volse che fosse posto nella
capitulatione il capitolo decimo settimo, che stando
in mare il colonello con le truppe all’ubidienza dell’
eccellentissimo signor Generale, vuol esser trattato, come sono stati trattati,
o si trattano quelli olandesi, che servono sua Serenità in mare
quanto al particolar de’ viveri.
Se bene con mie lettere de’ 19 giugno nel fine della
prima toccai tanto, che bastava alla prudenza dell’eccellentissimo
Senato per evitar ogni disordine, che potesse nascer toccante
la paga della soldatesca del detto signor Anstenraedt massime
trovandosi l’altre truppe olandesi in armata, mi par
bene di riverentemente replicare, che sarà prudente
consiglio, che sia posto ordine tale, che non habbi questo
reggimento ad invidiar all’altro del signor Rocalaura per
il vantaggio, che ha nella pagha avendo il signor Ansten-
raedt cento scudi meno per ogni centocinquanta teste
di quello ha il Rocalaura, et più che credo che lo scudo
del Rocalaura sia in spetie overo a valor di moneta
di banco, et questo dell’Anstenraedt è di moneta
corrente di Venetia ridotto qui a cinquanta piacchi.
Calculato questo interesse, che riesce di qualche momento
potrebbe causar disordine, et disgusto, ancorché come
significai in dette lettere dei 19 giugno le capitulationi
parlino chiaro, l’interesse nondimeno fa scordar l’
obligo, et potrebbe se non direttamente indirettamente almeno
muoversi humori pregiudiciali al servitio publico: ond[e] 
--- page 024v---
 o la seperatione di questo dal reggimento del Rocalaura
o altro più proprio termine sarà effetto della summa
prudenza dell’eccellentissimo Senato.
Il Colonello, et il suo reggimento è assicurato per sei mesi di
servitio con libertà alla Serenissima di prorogare il tempo che
fornirà tra li disnove, et 22 del mese di settembre
prossimo, con le medesime conditioni, et a questo si è obligato
tuttavia non m’assicuro, ch’egli, et li capitani suoi non
siano per pretender vantaggio nelle paghe, et tentar
ch’elle siano ridotte alla conditione delle altri
Olandesi, che sono in servitio.
Io non accordai stipendio proprio al Colonello, né al capitano
Enzidel dichiarato da lui per luogotenente del reggimento, et
meno al capitano Beauprau, come nominato sargente maggiore
lasciando alla dispositione
di sua Serenità la confermatione di questi officiali;
come anco il riconoscerli di stipendio dal tempo della
loro nominatione come appare nel capitolo secondo
dell’accordato con me, che però dice che si rimette al bene-
placito della serenissima Republica o per essa di quello delli sopradetti
eccellentissimi generali o di altri suoi rappresentanti l’acconsen-
tirli la nominatione delli officiali, che si richiedono
allo stato di colonello; et quando la detta Republica o li
sudetti per nome suo troveranno buono acconsentirgli
quanto è sudetto, d’allhora, che ciò sarà stabilito,
comincieranno a ricever gl’honori, utilità, et emolumenti
proprii. Et seguita nel terzo capitolo che quanto al
tempo scorso dalla prima mostra, che farà in questi
paesi, sendo accordato, et stabilito quanto è sopradetto
non pretenderà il detto signor Colonello altro che rimettersi alla
discrettione, et munificenza della serenissima Republica.
La quale per tanto in ciò, et nel resto doverà mirare più al servitio che può
[ri]trare da quest’huomo, et dai capitani del suo reggimento, che 
--- page 025r---
 ad altro potendo così obligar questi, et gl’altri della Natione
ad offerir il suo servitio, et mostrarseli devoti, et affettionati
non essendo cosa con che la serenissima Republica possi avantagg[i]ar
più li suoi interessi da questa parte, et con questa Natione
che con simili dimostrationi. 
--- page 025v---
 n° 4
Informatione toccante il reggimento
del signor colonello Amstenraedt
nelle prime

--- page 026r---
Copia
In lettere dell’Haya n° 51 de’
14 agosto 1618
Christofforo Suriano residente per la serenissima republica di Venetia et appresso li signori Stati Generali delle Province
Unite de’ Paesi Bassi a tutti quelli che vedranno, et leggeranno le presenti, et particularmente alli
eccellentissimi signori Capitano general da Mare della detta serenissima Republica et proveditori generali illustrissimi capi da Mare, capitano delle nave
armate rettori di Corfù, et altri rappresentanti, et ministri di essa serenissima Republica si fa noto che
havendomi sua Serenità data commissione di far provisione in queste Province Unite, di dodici
vascelli, et d’armarli ad uso di guerra per difender il Dominio, Stato, et sudditi di sua Serenità
contro chi vuol tentar d’invaderli; a che havendo prontamente acconsentito li eccellentissimi signori
Stati Generali delle dette Province Unite de’ Paesi Bassi, et dovendo ogni nave, esser provista di un buo-
no, esperto, et valoroso capitano, et particularmente di suggetto ch’oltre l’esser capitano habbi anco
carica della condotta di tutta la flotta, et sappi quello sia proprio non solo per la marinarezza
ma anco, habbi cognition del navigare, et guerreggiar in mare; a fin ch’el servitio della serenissima
Republica et delle cose sue riesca tanto più fruttuoso, et utile; essendomi stato nominato, et rap-
resentato dal signor prencipe Mauritio prencipe di Oranges etc. il strenuo Melchior Vanden Kerchoven
per soggetto proprio, et qual si ricerca in affare, et ispedition di tanto momento, l’ho però
eletto, et dichiarato come per le presenti l’eleggo, et dechiaro, come amiraglio delli detti
dodici vascelli, et capitano sopra uno di essi nominato San Marco con ordine, et
commissione di provederlo di tali officiali, et marinari ch’a lui sarà ordinato,
dovendo nel far il viaggio fin a Corfù ove doverà far capo con tutta la flotta per
ricever da quell’illustrissimi rettori gl’ordini necessarii, osservare, et far osservare
agl’altri capitani officiali, et marinari l’instruttioni, et commissioni che qui
gli saran date per parte della detta serenissima Republica prestando, et facendo prestar ariva-
to nel golfo di Venetia al detto eccellentissimo Capitano generale, procuratori generali, capi da Mare
et altri publici rappresentanti la debita ubidienza, rispetto, et ossequio, sopra che
doverà qui far il conveniente giuramento di fedeltà nelle mani delli consiglieri
deputati dalle Amiralità in questa provincia di Hollanda, et nelle mie mani an-
cora; et gionto all’armata della serenissima Republica prestar in mano dell’eccellentissimo Capitano generale
predetto, o altro ch’essercitasse la sua vice il giuramento di fedeltà, et ubidien-
za unito con gl’altri capitani et officiali della flotta tutta, et cadauno per sé separatamente
come si conviene; comportandosi nel resto come ad un fedele, et valoroso
capitano si conviene; in fede di che saranno le presenti segnate di mia propria mano
et fermate col solito sigillo di san Marco. Dall’Haya a’ viii marzo 1618.

--- page 026v---
Copia
Christofforo Suriano per la serenissima republica di Venetia residente et appresso li signori Stati Generali
delle Province Unite de’ Paesi Bassi. A tutti quelli che vedranno, et leggeranno le presenti
et in particular alli eccellentissimi signori Capitano general da Mare della detta serenissima Republica et proveditori
generali illustrissimi capi da Mare, capitano delle navi armate, rettori di Corfù, et altri
publici rapresentanti, et ministri di essa serenissima Republica: fa noto che havendomi
sua Serenità data commissione di far provisione in queste Province Unite, di
xii vascelli, et armarli ad uso di guerra per difender il Dominio, Stato, et
sudditi di sua Serenità contro chi vuol tentar d’invaderli; a che havendo pron-
tamente acconsentito li signori Stati Generali delle dette Province Unite de’ Paesi Bassi,
et dovendo ogni nave, esser provista di un buono, esperto, et valoroso capitano,
pratico della navigatione et proprio per guerreggiar in mare; a ciò che ’l servitio
della serenissima Republica et delle cose sue; rieschi non meno fruttuoso che utile.
Sendomi stato nominato, et rappresentato dal signor prencipe Mauritio prencipe di
Oranges etc. il capitano Jan Janson Linden per huomo valoroso, et tale qual si
ricerca in affare, et spidittion di tanto momento; l’ho però in nome di
detta serenissima Republica eletto, et dechiarato come per le presenti l’eleggo, et dechiaro come
capitano sopr’una delle xii nave delle quali sarà amiraglio il strenuo Mel-
chior Vanden Kerchoven nominata Lo spechio, con ordine, et commissione ad
esso capitano di provederla di tali offitiali, et marinari ch’a lui sarà
ordinato, dovendo nel far il viaggio fin a Corfù ove tutta la flotta dovrà
far capo, osservar et far osservar le instruttioni, et commissioni che li
saranno date per parte della detta serenissima Republica et quello di più che dalli
illustrissimi rettori di Corfù potesse il detto Amiraglio, et esso Capitano con gl’altri
ricevere, prestando egli, et facendo prestar dalli sudetti offitiali, et marinari
al detto eccellentissimo signor Capitano generale proveditori generali, et capi da Mare, et altri publici
rappresentanti la debita ubidienza, rispetto, et ossequio, comportandosi
in tutto come ad un fedele et valoroso capitan da Mare si deve; sopra che
doverà far il conveniente giuramento di fedeltà nelle mani delli consi-
glieri deputati dell’Amiralità in questa provincia di Hollanda, et nelle 
--- page 027r---
 mie mani ancora; et giunto all’armata della serenissima Republica dovrà prestare in mano
dell’eccellentissimo Capitano general predetto, o altro che essercitasse la sua vice il detto
giuramento di fedeltà unito con gl’altri Amiraglio et capitani et separato
come si conviene. In fede di che saranno le presenti sottoscritte di
mia propria mano et sigillate con il solito sigillo di san Marco.
Date nell’Haya alli 9 di marzo 1618 
--- page 027v---
 n° 1
Copie delle patenti date all’
Amiraglio et capitani
delle xii nave armate
in questi paesi per servitio
della serenissima Republica
nelle prime

--- page 028r---
Prima
n° 51
Serenissimo Principe
vostra Serenità dall’haver veduto, che in più volte, et con più mani di
mie lettere le ho mandate le scritture attinenti all’armamento delle
navi haverà compreso, che la lunghezza del farmisi haver li necess-
arii propri documenti sarà stato causa, ch’ella non ha havuta
quella informatione, che desiderava, et ciò per comandamento della Serenità vostra
ero in obbligo farli havere; et pur tuttavia mi trovo senza la
distinta dichiaratione de’ conti di Amsterdam sopra che mi scrive
il Calandrini, che si vano mettendo in chiaro a partita per partita.
Io però, vedendo essermi commandato da lei colle sue lettere de’
26 del passato di haver lume maggiore, et più facile infor-
matione di quella ha potuto cavar fin qui dalle scritture
inviate, ho annotato sopra li aggiunti fogli, quanto per mia
debolezza ho stimato proprio, et che possi servir a renderla
maggiormente informata; et al mancamento supplico humilmente le Signorie
vostre eccellentissime, che supplisca la loro prudente intelligenza.
Se bene parmi di poter affermare haver mandata annessa all’
instruttione, che diedi all’amiraglio Kerckoven anco la commissione
che gli feci a’ 6 di marzo passato scritta sopra gli istessi fogli:
nondimeno per assicurarmi, ch’ella l’habbi l’invio la copia
colle presenti. Tutti gl’altri undeci capitani hanno havuta
anco una simil commissione mutati solo li nomi aggiungendo
ad essi l’obedienza, che doveranno all’eccellentissimo signor Capitano general
o altri rappresentanti la serenissima Republica sotto il commando
dell’amiraglio Kerckoven, che invio anco con queste ad
ogni buon fine.
Oltre li quattro capitani delle militie, che ha la Serenità vostra veduti 
--- page 028v---
 debitori né il Colonello, né li capitani Enzidel, et Beauprau
hanno lasciato dietro alcun debito, come lo vedrà nell’aggiunto
foglio, che ho formato per informatione toccante il particolare
della soldatesca; et solo a questi, come anco agl’altri quattro
si haverà a scontar per le loro compagnie quello di
debito, che haveranno fatto nelle navi per li viveri a sei
piacchi per giorno per li soldati, che mangiano nella camera
di puppa o caiuta, come la chiamano qui, et dieci per
quelli mangiano in detta camera.
Di questi viveri intenderà anco quanto riverentemente scrivo per
informatione, che non replicarò in queste per non apportarle
maggior tedio, perché haverà in un medesimo tempo, et il loro
costo, et come si pagano, per mese in circa; et l’
obligo di vostra Serenità doppo li 13 mesi che hanno fatto di provisione,
et quello dei capitani, et ciò che si haverà a fare per governarsi
con essi in questo; come anco intorno ’l soldo per li
marinari del quale manco che gliene farà dare sarà meglio
per la causa, che fu da me riverentemente accennata nelle
mie lettere de’ 19 giugno, et che consigliavano li signori delle
Amiralità; accostumando anc’essi non esborsar la paga
intera; ma andar sumministrando al più necessario bisogno;
et quello che dicevano allhora l’hanno anco doppo
confirmato, ch’ella non li facci esborsar la paga intera
ma solamente la metà, o al più li doi terzi, et di mese in mese
far inviar li rolli delle genti, che si trovano nelle navi dello
esborsato, et di quello sarà stato ritenuto con l’ordine per 
--- page 029r---
 distribuirlo di qua a chi ordineranno essi capitani, et marinari
et quanto manco darà di là tanto più verrà ad avanzar nella
moneta se però il cambio venisse a cinquanta o più piacchi
per ducato poiché a loro si deve dar tanto per li viveri, che
per li salarii per ogni cinquanta piacchi uno scudo di sette lire
di moneta corrente di Venetia come sta espresso nel fine
dell’instruttione, che li signori dell’Amiralità diedero all’Amiraglio
et alli altri capitani alla quale si riferivano l’altre Amiralità.
Mai ho potuto saper far stato di quanto danaro mi bisognasse
per stabilir quello facesse bisogno haverne pronto per la sodisfattione
dei noleggi poiché questi signori dell’Amiralità a parte a parte
mi sono andati ricercando denaro, et ancor ne convengo
esborsare, et dimani manderò da otto o dieci milla fiorini a
Roterdam.
Tra questi in particolare ne saranno 6650 per la paga del terzo
mese di noleggio per le tre navi di quella repartitione
così ho dato ordine anco al Calandrini, che esborsi in
Amsterdam, et facci contar a’ signori di Northolandia per
le nove della loro repartitione.
A’ 6 del presente per le cinque navi di Amsterdam è fornito il quarto
mese a’ x et xi per le quattro di Northolandia, et a’
21 scaderà per le tre di Roterdam; onde
farò lettere di portionevoli per vostra Serenità per la sodisfattione
di questa mesata, et così anderò facendo successivamente
et ella in tanto starà a veder se muterà il cambio
et se troverà che possi revenirle qui il ducato a più 
--- page 029v---
 di cinquanta piacchi. Ma in ogni modo sarà necessario, che
vostra Serenità mi rimetti denari per pagar a suo tempo li restanti viveri di sei
mesi fino alli tredici, et per quello potesse bisognar, che fosse ordinato
a pagar di qua dalli marinari delle loro paghe.
Saranno presentate alla Serenità vostra mie lettere del giorno de sabbato
passato fatte ad instanza del signor borgomastro d’Amsterdam Pavoni
et del sindico pur d’Amsterdam suo figliolo, et sono per raccomandatione loro
perché la Serenità vostra si compiaccia far liberar la loro nave posta in
arresto, et le genti di essa dicono state messe alla catena in
galera. Per esser le persone che sono, principalmente in Amsterdam
et facendomi il medesimo Sindico a nome anco dei Stati l’instanza
essendo del numero di essi non ho negata la lettera sudetta
ben non ho tralasciato di considerargli quello che m’ho imaginato
poter esser o di fallo, o di malitia, o di trascuratezza nel suo
capitano di nave, et marinari; ma egli mi ha attestato, che non
sapeva, che vi fosse alcun mancamento. Tanto mi hanno detto
anco li compartecipi, che sono persone di grande auttorità in questo
governo del vassello nominato San Paulo, che ha corso la
medesima fortuna di arresto, et di prigionia, o ritentione in
galera delli suoi marinari, et ad essi interessati ho anco date
lettere di raccomandatione per vostra Serenità perché non partissero da me né gli uni
né gli altri disgustati massime non essendo informato del successo,
né della causa; se ben ove mi occorse di parlarne ho sostentato
che senza gran causa non sarà stata fatta una tal essen-
tione. L’essersi inteso serenissimo Principe, che le genti sono state
messe alla catena, et massime in galera ha data materia non 
--- page 030r---
 solo agl’interessati; ma ad altri ancora di discontento grandissimo
l’avviso è stato dato da quel Console alli signori Stati significando,
che, non essendo li capitani delle navi, et marinari stati così pronti
a marinar la vela, et andar a bordo delle galere siano stati
incontinente presi, et messi alla catena. A che è stato aggiunta
dagl’interessati come ho poi saputo essageratione grandissima
del fatto nell’assemblea de’ signori Stati Generali. Et uno di
essi questa mattina appunto mi ha detto esserne stato
ricevuto disgusto particolare perché questo è contra il termine
dell’amicitia reciproca che si professa passar insieme, né
corrisponde alli servitii che sin qui hanno fatto queste Provin-
cie nei suoi bisogni in doi anni particolarmente che mi trovo qui
alla serenissima Republica. Io pur anco con questo signore ho procurato
di far apparer tutta la colpa ai marinari; ma questo
mi rispondeva, che non erano accostumati ad ogni cenno calar
le vele, né venir ad ubidienza, et che vivono sempre
con sospetto, io ripigliai che maggiore deve presuporsi esser
stato, et dover esser nelle presenti congionture
il sospetto dal canto della serenissma Republica, che da quelli del
Paese, che sano d’esser in paese amico, et che dovevano
senza dubio riconoscer che quelle erano galere o vasselli
della serenissima Republica, et aggiunsi, che mi promettevo tanto
della prudenza de’ signori Stati, che haverebbero più fatto reflesso
sopra la ragione, che possi haver mosso li rappresentanti, et
ministri della Serenità vostra; che alle appassionate relationi
degli interessati, o ad un semplice avviso, che havessero havuto 
--- page 030v---
 mi lasciò il detto signore con dire, che almeno raccomandassi alla Serenità vostra
la liberatione, et che vi apportasse in ciò tutto quel di bene che
havessi potuto. Io haverei havuto sopramodo caro saper la
certa causa del seguito, et il mancamento dei detti marinari
perché oltre quello, che ho detto haverei anco con più vigore, et
con più vantaggio potuto sostener la parte di vostra Serenità. Io
la prego humilmente che in ogni caso che potesse succeder di
simili accidenti si compiaccia, ch’io n’habbi qualche notitia.
Perché ricorrendo gli interessati ai Stati fano compianti, et
fanno valide le sue ragioni delle quali s’imprimono anco
più facilmente quando vi sia contrapposto. Et di nuovo la prego
che io possi haver qualche notitia del seguito,
et se si può della liberatione degl’huomini et delli vasselli per
mortificar le voci che potessero apportar pregiudicio a vostra Serenità nella
trattatione de’ suoi affari da questa parte.
Intorno alla commissione, che vostra Serenità mi dà per far saper in
qualche maniera al signor principe di Anault il senso della
serenissima Republica et la buona dispositione che tiene verso di lui non
mancarò di effettuarla. Il gentilhuomo, che me ne parlò
andò in Alemagna non so se tornerà qui. Venendo farò
l’ufficio seco; ma in tanto non tarderò trovar altra
occasione perché quel Principe sappi la buona mente di vostra Serenità. Gratie etc.
Dall’Haya a’ 14 agosto 1618
di vostra Serenità
humilssimo, et devotississmo servitore
Christofforo Suriano

--- page 031r---


--- page 031v---
Al serenissimo principe di Venetia
prima
n° 51 fin 52


--- page 032r---
In lettere della Haya n° 51 de’
14 agosto 1618

--- page 032v---

Nave cinque della repartitione dell’Amiralità
di Amsterdam
Marinari che
sono sopra cadauna
nave
Noleggio in
fiorini di 20
piachi l’uno
Noleggio in
ducati di Venetia
di lire 6834
Viveri delle
genti ridotto
in fiorini di
2 [pi]achi
Viveri ridotti
in ducati di
Venetia
Salarii ri-
dotti in fiori-
ni di venti piachi
Salarii ridotti
in ducati
di Venetia
Huomini
Noleggio
Ducati
Fiorini
Ducati
Fiorini
Ducati
La nave San Marco amiraglio signor Melchior Vanden
Kercoven armata con huomini compreso li officiali
180
3600
1440
1340
696
1867, 10
745
 lire 5 soldi 12
La nave San Francesco capitano Iacomo Haech
145
2400
960
1395
558
1391
158, 2, 16
La nave San Christofforo
 capitano Arent Iacobs Coop
149
2400
960
1431
572, 2, 16
1453
581, 1, 8
La nave Menonisterkerch capitano Peter Pauls Quakes
149
2550
1020
[1]431
572, 2, 16
1432
572, 5, 12
La nave Anna Rivers capitano Bartolomeo Tyssenson
100
1800
720
960
384
1006
402, 2, 16
Encusen

La nave Santa Iustina capitano Dirich Martison vice
amiraglio
111
2050
820
1047
418, 5, 12
1346
536, 4, 4
La nave Il Lion Dorato capitan Gisberto Ianson da Hoorn
109
2400
960
1029
411, 4, 4
1225
490
La nave La Vacca Machiata capitano Ian Iacomo Scrobop
113
2050
820
1065, 10
422
1391
556, 4, 4
La nave Il re David capitan Pieter Ianson d’Alchmar
107
1600
640
1111
404, 2, 16
1191
476, 2, 16
Rotterdam

La nave Lo Spechio capitan Ian Ianson van Londen
101
2200
880
[…]69
387, 4, 4
1084
433, 4, 4
La nave Li Tre re capitan Pieter Corsen Hort de Dort
100
2050
820
966
386, 2, 16
1161
424, 2, 16
La nave Emaus capitan Isaac Ianson van Neivelt
100
2400
960
972
388, 2, 16
1169
467, 4, 4
Estratto
Marinari
Fiorini
Ducati
Fiorini
Ducati
Fiorini
Ducati
Del numero de’ marinari della somma di
fiorini ch’importano per ciaschedun mese, delli
nolli delle xii nave, de’ viveri, et salarii ri-
dotti a scudi di Venetia di lire sette l’uno, et
del numero peso, et prezzo delle artigliarie
et valor di esse
1464
27500
12000
14016, 10
5606, 4, 4
15617
6246, 4, 4

--- page 033r---

Costano le suddette dodici nave, con i nolli, viveri
et salarii della gente marinarescha per ciaschedun
mese, conforme li contratti di noleggio, rolli di
viveri, et salarii cominciando dalle mostre fatte
in Amsterdam sotto li 6 di aprile di questo
anno 1618, in Nort Hollandia sotto li x et xi
et in Rotterdam sotto li xxi del detto mese, con
huomini 1464, in tutto fiorini 57133 10 che
fanno scudi 22853 giuli 9 7/5 overo lire venetiane
151236 soldi 16. Di modo che ogni nave sottosopra
vien a costare per ogni mese fiorini 4761 soldi 12 ducati 8
et sono ducati a ragion di piachi 50 l’uno di
lire 6 soldi 4 venetiane 1904 giuli 5 4/3 che fanno in
tutto lire 12603.
Nel sudetto conto non vi sono messe le spese fatte
dall’Amiralità per noleggio, et altro, et questo per
non essermi stato ancor date in nota, et per esser
spesa fatta per una volta tanto, come né anco
la soprabondante provisione di polvere, balle
sartiane, et altro conforme le liste, mandate
et solite darsi alle navi di guerra che tutto
serve per capital a favor della serenissima Republica.
Sopra le dette dodici nave vi sono pezzi di
artigliaria 312 cioè pezzi sei di bronzo, et
168 di ferro colato prestati dalle Amiralità
pezzi 130 delli patroni et partionevoli delle
dette navi, et altri pezzi otto sopra la nave
chiamata Re David sono di raggione della
serenissima Republica. Vi sono di più pedriere 24
delle sudette Amiralità et 72 delli patroni, et
partionevoli ch’in tutto vagliono come
siegue cioè
In tutti li pezzi di ferro colato con le pedriere pesano
lire 916742 a fiorini 15 il cento fanno fiorini
fiorini 137511, 6
Li 6 pezzi di bronzo pesano lire 19290
a fiorini 60 il cento
11574
che sono in tutto fiorini
149085, 6
fanno ducati di Venetia di lire 6 soldi 4
59634 soldi 16

--- page 033v---
Estratto
Del numero de’ marinari, della
somma di fiorini che importano
per ciaschedun mese li nolli delle
xii nave, de’ viveri, et salarii
ridotti a scudi di Venetia, et del n°
peso, et prezzo delle artigliarie et
suo valore
nelle prima
