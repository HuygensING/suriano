
--- page 066r---
Prima
n° 57 fin 58
Serenissimo Principe
io mi prometto, che le mie lettere dei 29 del passato, che diedi al
messaggiero d’Anversa saranno arrivate in quella città tanto in tempo,
che haveranno potuto passar avanti coll’ordinario d’Italia della
passata setimana; onde vostra Serenità prima dell’arrivo delle presenti
haverà intesa la ritentione di monsignor Bernvelt, et delli altri doi
doi* Grotius, et Hoogerbeets. Quanto habbi fatto stupir ognuno
l’arresto di tanto ministro ella colla prudenza sua lo può consi-
derare, né si ferma il stupore, et le meraviglia; anzi alcuni
temono di haverne anco compassione, se ben altri fondati sopra
la prudenza con che ha governato; il beneficio, che ha procurato
al Paese; l’haversi mostrato partial nemico delli Spagnuoli, et
altre simili dimostrationi apparenti di buon patriota fanno sperar
un qualche buon fine di questa sua mala fortuna; ma bene, che
ne habbi a seguir l’assoluta depressione, et oppressione dell’auttorità ch’egli
haveva in questo Governo.
In diversi luochi di questa Provincia, et fuori anco in alcuna delle altre
risaputosi questo arresto si sono da qualcheduni fatti segni di alle-
grezza; et assai licentiosamente da certi si proferiscono parole
contra di lui, che volesse vender il Paese all’inimico, et simili
altri concetti popolari; et che hora, che si erano scoperti li suoi
disegni si poteva sperar la pace, et la concordia commune
in queste Provincie. Affetti del popolo, che facilmente s’imprime
di quello, che gli viene d’improviso all’orrecchie, et gli si fa
cader nell’imaginatione.
Vogliono alcuni, che la ruina di esso Bernvel sia stata da una particolar
picca, che haveva col signor principe Mauritio, parendo ch’egli havesse 
--- page 066v---
 servito d’instrumento per render minore l’auttorità che tiene l’Eccellenza sua, et il
credito, ch’ella ha grandissimo appresso i popoli, et tra la soldatesca in generale.
Come si sia è gran pezzo, che si sono andate notando l’attioni sue, et de’ suoi
dipendenti; et l’ultimo negotio di Utrechet fu quello che li ha dato il
crolo.
Allhora, che fu deliberato dai signori Stati Generali d’inviar ai stati di Utrechet
col signor principe Mauritio loro deputati per intender la causa dell’essersi
li commessi di essa provincia di Utrechet arrivati qui rimossi dall’
intentione data del licentiar quella sua soldatesca (la qual rimottione
fu ascritta a Bernvelt) in un istesso tempo, ancorché la congregatione
di Holanda in quel tempo fosse separata, et fosse risoluta, che non
si operasse alcuna cosa sino a nuova riduttione: tuttavia unitisi
alcuni pochi deputati di Harlem, Leidem, et di qualche altra città
col signor Bernvelt consultarono mandar ad impedir li disegni dei signori
Stati, et gl’ufficii per consequente di sua Eccellenza, et de’ commessi, che erano seco.
A questo effetto però furono destinati il Grotius, et Hoogerbeets (prigioni)
et qualche altri auttorizandoli con lettere, che parevano scritte dall’
assemblea generale di Holanda, poiché Bernvel ne teneva il sigillo
questi andati praticorono li capitani delle militie trattenute dai signori Stati
et che sono sotto loro giuramento, havendo lettere per essi, alle quali
non volsero ubidire; et trovando questo incontro, tentorono alcuni dei
magistrati; poi ricorsero con loro ufficii ai cittadini, né puotero per-
suaderli ad ostar a sua Eccellenza; onde viene affermato, che finalmente volessero
subornar li soldati nuovi con essortarli a non depor l’armi; ma
far resistenza. Questo è l’ultimo eccesso imputato a questi prigioni,
che tanto più pare, che si rendi grave; quanto all’andata del signor 
--- page 067r---
 principe Mauritio, et dei deputati delli Stati Generali ha preceduto della
maniera, che ho espresso quella delli sudetti, et che gl’ufficii sono stati
fatti una gran parte in faccia dell’Eccellenza sua, et in una Provincia, nella quale essi
come della provincia di Holanda non havevano che fare. Questa è l’ultima
imputatione, che si sa essendo stata troppo conspicua: vogliono che
vi sia anco altro che non si sa.
Vostra Serenità dall’aggiunta traduttione del manifesto, che li signori Stati hanno fatto
publicare il giorno doppo la ritentione di esso Bernvel tireranno la
consequenza di quanto ho detto.
Questo manifesto ha fatto chiuder la bocca a molti, che s’imaginavano, che la
prigionia nascesse per la disputa di religione, et che se volesse pigliar le chiese
che hanno preteso gomoristi, et contrastate dal medesimo Bernvelt; et da
quelli del suo partito: imaginandosi apparentemente ognuno, che questa
sia materia di Stato; et tanto più ha parso a questi seguasi de’ dogmi di
Arminio, che la materia sia di Stato, quanto che essendosi publicato doppo
la prigionia di Bernvelt, che domenica li gomoristi sarebbono venuti a
predicar nella vecchia chiesa in questa Haya è successo il contrario: perché
il signor Principe è andato col conte Guglielmo, et con gl’altri ordinarii nella
chiesa ordinaria, ove sin qui sono stati.
Da mercordì mattina fin venerdì è stato custodito monsignor Bernvelt, et gl’altri
nelle stanze all’appartamento di sua Eccellenza et di là sul mezogiorno pur di
venerdì per di dentro via sono stati tutti tre condotti in camere separate;
et monsignor Bernvel è stato posto in quella, che fu prigioniero l’admirante
d’Aragona.
Prima di esservi condotto fece instanza il signor Bernvelt di parlar a sua Eccellenza; ma
ella gli fece risponder, che non poteva se non gli era permesso dai signori Stati 
--- page 067v---
 egli le fece replicare, che la pregava a sentirlo, poiché sapeva bene,
che haveva auttorità per sé stessa, et da lei dipendeva la sua libertà, et ogni
suo bene. A che gli fece dire, che s’inganava, et che non haveva altra
auttorità, che quella, che le veniva dal commandamento dei signori Stati, et che
però bisognava, che d’ordine loro passasse da quelle alle altre stanze
assignate per la sua detentione. Andò il buon vecchio mostrando
fiachezza nella sua età che è circa li settant’anni, riposandosi doi
o tre volte prima che di arrivar alla stanza. Et perché il Logotenente delle
guardie, che lo accompagnò andò osservando tutte le cose ha riferto,
che come fu all’entrar della camera (ancorché si sa che più volte l’ha
veduta) dimandò che camera era quella;
li fu detto, ch’era quella
dell’admirante d’Aragona, et egli nell’entrarvi dentro disse sospi-
rando in lingua fiaminga li miei peccati, et replicò li miei peccati, io
non ho conosciuto me stesso.
Volevano doi principali signori del Paese il signor di Schagem, et il signor d’Aspri fratello
dell’ambasciator dei Stati, ch’è in Francia parlar giovedì a monsignor Bernvel
mentre ancor si trovava alle stanze di sua Eccellenza et lo tentorono anco con un
poco d’empito alle guardie dicendo, che volevano veder il suo
avocato di Holanda, a che fu fatta resistenza, et pervenuto all’
orecchio di sua Eccellenza li fece trattenere; ma poi con una bella iscusa
essendo il doppo pranso furono licentiati.
Hanno li suoi tentato con ogni possibil maniera presentando richiesta alli
signori Stati, et facendone ufficio col signor principe Mauritio perché fosse d[ata]
al signor Bernvelt la casa per prigione, facendolo custodire con guardie,
et di quella maniera, che si havesse voluto; ma non hanno potuto spun-
tare. Hanno anco tentato, che li ambasciatori, et ministri de’ principi qui 
--- page 068r---
 residenti si intermettessero per l’effetto di questo loro intento. Fecero capo
con gl’ambasciatori di Francia, et essi consigliorono le mogli del signor Vandermeyl
et d’uno dei figlioli di Bernvelt adoperate per questo particolare
che ricercassero gl’altri. Furono all’ambasciator d’Inghilterra, et a quello di Svetia,
et venero a trovar me ancora. Io per la mia parte le dissi, che
essendo questa una materia nella quale havevano dentro le mani li
signori Stati non potevo ingerirmevi senza ordine, o commandamento della Serenità vostra et così
m’iscusai. Fin qui non si sa, che alcun ministro di principe habbi
fatto minimo ufficio in publico; né meno lo credo in privato.
Li ambasciatori di Francia sono sospetti, et massime l’ordinario, quello
d’Inghilterra non si muoverà al certo per qualche rispetto, quello di Svetia
haverà poca credenza; et io mi tacerò stando a veder il fine;
parendomi, che così sia mio debito di fare.
Il signor Vander Meyl genero del signor Bernvelt fin giovedì passato partì
dall’Haya, et la più gran parte vuole, che sia andato a Parigi
per ottener assistenza dal Re, et commissioni espresse alli suoi ambasciatori
per aiutar la causa del suocero. Alcuni però tengono altrimenti
et che si sia retirato solo per degni rispetti; tenendosi per fermo che
egli habbi asportate qualche scritture tanto particolari del signor Ber-
nvelt, che della casa in generale.
In questa ritentione pare, che questi signori non habbino caminato con quella
sicurezza, che l’apparenza del fatto mostrava doversi fare, et è
che non si sono assicurati delle scritture. È stato pensato come
dicono a questo; ma che si è havuta consideratione, ch’egli era
avocato general d’Holanda, et havendo nelle sue mani molte
scritture publiche, et private della Provincia si è dubitato far 
--- page 068v---
 torto alla medesima Provincia; ma alcuni mostrano gran pentimento di
non haver usata questa diligenza. In oltre havendo il signor Bernvelt addimandato
se vi erano altri arrestati con lui gl’è stato riferto dalle guardie sue
chi et come, il che è tenuto per gran fallo; ma quelle non ne sono state
avvertite; né meno le guardie degl’altri di maniera uno sa della
prigionia dell’altro.
Ancor non è stato essaminato esso Bernvelt, né li doi altri, né si farà sino
al ritorno dei commissarii, che sono stati inviati a Utrechet per constituir
il secretario di quei Stati, che fu deposto, et in suo luoco resta stabilito il
Vanilt sottosecretario già del signor principio Mauritio. Et oltre il detto
secretario saranno essaminati anco altri, come si dice, et la ragione lo persuade
di maniera che si vede, che non si correrà a furia nel venir all’ispeditione
di questo negotio.
Grandissimo è stato il dispiacere, che li ambasciatori di Francia hanno ricevuto [da]
questa ritentione. Hanno spedito giovedì in Francia l’avviso con or-
dine al secretario di monsignor di Boisise, che è quello, che lo ha havuto in
commissione di ritornar in diligenza, quando sia subito riespedito
altrimenti di trattenersi a Parigi.
Martedì li signori Stati mandorono per alcuni suoi deputati la risposta alla
propositione di monsignor di Boisise, che conteneva parole generali di
ringratiamento al Re della sua buona volontà, et del suo affetto
verso la concordia, et unione di questi paesi, et che speravano
che la Maestà sua haverebbe acconsentito, che de’ suoi sudditi
fussero venuti alla convocatione del sinodo già stabilito. Et
perché l’ambasciator Boisise haveva fatta instanza nella sua propositione
che questi signori si contentassero, che ’l signor duca di Guisa, come 
--- page 069r---
 fosse insieme con li vasselli di questi paesi havesse il commando, sopra di
essi li hanno risposto, che ordineranno a’ suoi marinari, che
quando incontrino il signor Duca lo rispettino, et lo honorino come
ministro di sua Maestà christianissima, che non è quell’espressione
che questi ambasciatori desideravano di commando sopra li vasselli
holandesi. A che non vogliono condessender, et si burlano del tentativo
et della pretensione.
Doppo haver havuto il detto Ambasciatore questa risposta ricercò li detti depu-
tati di audienza per il seguente giorno dicendo, che haveva ancor
a communicar qualche altra cosa a’ signori Stati. Et perché era la mattina
di mercordì nella quale fu ritento il signor Bernvelt li signori Stati
si mandorono ad iscusare, che per quella mattina non potevano
udirlo; ma che sarebbe stato per il giorno seguente. Come successe.
Et la sua audienza versò in far una formata querella
contra il signor Francesco Arsen, ch’è stato ambasciator in Francia per
questi signori perché havesse parlato contra l’auttorità del Re, che
fosse soggetto al Pontefice in temporale, et spirituale; che oltre
l’haver scritto questo, si havesse anco ingerito in scriver gl’affari
della Corona toccanti il matrimonio della Maestà sua con la
presente Regina; et che havese calumniato il Consiglio del
Re dolendosi, che le lettere che scriveva a questi signori Stati erano
state vedute nel Consiglio di sua Maestà rimandate di Holanda. Ag-
giungendo qualche altra essageratione sopra alcuni articuli
che ’l re di felice memoria Henrico quarto diede ad esso Arsen
in instruttione per venir qui a cavar il senso sopra essi a
tempo, che si trattava di far la tregua, o non farla in questi 
--- page 069v---
 paesi. Li compianti del detto Ambasciatore sono stati rappresentati all’
Arsen perché rispondi, et si espurghi, come senz’altro dicono farà
assai facilmente consistendo i punti in materia di fatto, et che
tutto è stato publico ad ognuno. Et questi signori mostrano stomaco
di questa querella parendo ad essi, che sia stiracchiata, et fatta
a compiacenza, et qui consultata, et stabilita per veder di far
prigionar anco esso Arsen. L’Ambasciator aspetta la risposta, et dice
che havutala partirà di ritorno al suo Re; ma non so se così sarà
mentre hieri a sera li è gionto un espresso, ch’è venuto in
diligenza grande, essendo partito venerdì doppo il mezo
giorno dalla corte. Sin qui non ho potuto penetrar quello che
habbi portato.
Parti quando voglia esso monsignor di Boisise stando le cose così non par-
tirà molto contento, havendo trovato le cose di qua disposte
di altra maniera di quella che gli era stata presuposta; o
egli medesimo si haveva imaginato trovarle. Et gl’istessi Francesi
dicono, ch’è abusata la corte dalla relatione, che si fa di là
dell’attività di queste Provincie in particolare da quella, che
hanno li signori Stati Generali; et incolpano grandemente monsignor
di Langarach, che habbi sempre portato all’intelligenza
di ognuno Holanda esser la Provincia, che ha tutta
l’auttorità in questi Paesi Bassi. Se Francesi possono restar
con poco gusto di questo che chiamo abuso; li signori Stati all’
incontro restano meno contenti delle attioni, et del ministerio
di esso monsignor di Langarach adossandoli, che si habbi mal com-
portato nella sua carica, scrivendo diversamente da quello, che 
--- page 070r---
 operava; et scrivendo la soma de’ negotii a monsignor Bernvelt in
particolare. Il che ha data materia di scriversi a lui; et a tutti li
altri ministri di queste Provincie Unite, che da mo innanti, sotto
pena della publica disgratia non habbino a scriver qui de’
negotii publici a’ ministri, o persone particolari ma alli soli Stati Generali.
Da quanto posso scoprire credo che ’l detto Langarach farà assai
se si trattenirà molto in quella carica, et veramente si vede essersi
una espressa animosità contra li bernevolisti, così chiamano
li dipendenti da esso monsignor Bernvelt. Al qual pur non
mancano degl’amici, et di quelli, che et qui, et fuori di qua
vanno sussurando, che vogliono saper la causa della sua
ritentione, et che alla presenza delli deputati delle città di
questa provincia di Holanda sia essaminato. Questi, et altri
simili concetti pervengono all’orrecchie delli signori Stati; onde
hanno pensato di assicurar le cose, et metter briglia a qualche
humore, che potesse muoversi, et però col consiglio di sua Eccellentia
hanno fatto venir in quest’Haya alcune compagnie alemane
et inglesi, et al presente il rinforzo oltre l’ordinaria guardia dell’Eccellenza sua è di quattrocento fanti in circa. Si mettono doppie sentinelle
alle porte della corte, et li prigioni sono anco custoditi con
guardie, che si vanno mutando d’hora in hora. Non si sa
ove habbia a parar questo negotio piaccia a Dio, che habbi
quel fine, che è desiderato da’ buoni, et da quelli, che amano
la concordia, et la libertà di queste Provincie.
Martedì a sera fu qui di ritorno d’Inghilterra il signor ambasciator Carleton,
et tanto in tempo, che ha sentita la seguente mattina la 
--- page 070v---
 ritentione del detto signor Bernvelt. Et non so se nell’animo suo li sia
riuscita discara per le cose passate. Non lo deve mostrare; ma
credo che ne senti qualche gusto. Fu sabbato all’audienza,

nella quale rappresentò la sodisfattione del Re per la risolutione
del sinodo, et l’assenso di lasciar venir al tempo della
convocatione quei ministri, che vostra Serenità haverà già saputo
dal luoco proprio.
Dal Palatino, dal lantgravio d’Hassia, da Brem, et altre città
ansiatiche hanno questi signori risposta, che manderanno
l’attendono da’ svizzeri evangelici; et di Francia hanno
avviso, che la general congregatione d’ugonotti non può
ridursi per deputar persona; ma se li signori Stati vorranno
qualche soggetti proprii, et di loro gusto potranno scriver alle
chiese particolari; ma non si sa che ancor habbino risoluto
del farlo. Gratie etc.
Dall’Haya a’ 4 settembre 1618
di vostra Serenità
humilissimo, et devotissimo servitore
Christofforo Suriano

--- page 073r---


--- page 073v---
Al serenissimo principe di Venetia
prima
n° 57 fin 58


--- page 071r---
In lettere delli Haya n° 55 di 4 settembre 1618
Manifesto publicato di ordine
de’ signori Stati
Essendosi nella mutatione fatta nella città di Utrecht, et altrove di ordine delli alti, et
potenti signori Stati Generali delli Paesi Bassi Uniti per sua Eccellenza et i commissarii delle
loro alte potenze scoperte diverse cose delle quali per l’inanti vi è stato grandissimo suspetto
tendendo a gran nocumento, danno, et pregiuditio in general delle Provincie et di ogni
Provincia in particulare, non senza manifesto periculo, et danno del stato del Paese
et che per questo non solo alla città di Utrecht, saria costato un sanguinolente
bagno, ma ad altre città anco delle dette Provincie Unite, et che di questo sono
tenuti li principali conduttori gli signori Ioan vanden Onder Bernevelt avocato
di Hollanda, Romboldo Hogerbeets pensionario della città di Leydem
Hugo Grotius pensionario della città di Rotterdam, come di questo qui
apresso sarà fatta maggior dichiaratione, manifestatione, et publicatione
hanno li detti alti signori Stati Generali per prevenir a questi, et altri inconve-
nienti, et per ben assecurar il stato del Paese, et per ridur la cittadinanza
delle città nella pristina unione cittadinesca, comunione, et concordia
risoluto di arrestare, et di assecurarsi delle suddette persone per farli
con la loro prigionia iustificare, le loro attioni, et condotte o trame
secondo conviene. Dato nell’Haya a’ 29 agosto 1618

--- page 071v---


--- page 072r---


--- page 072v---
Manifesto publicato di ordine de’
signori Stati per la ritentione di monsignor
Bernevelt et compagni
nella prima
