
--- page 309r---
2da
n° 91 comincia 90
Serenissimo Principe
conforme a quanto riverentemente scrissi colle precedenti lettere mie dei 17
di dover fare mi trovai colli signori delle Amiralità, et li communicai
tutto quello che stimai proprio: perché comprendessero li disor-
dini che per falta dei capitani delle dodici navi seguivano
con discontento del publico, et mormoratione dei loro particolar
marinari, et pregai sue Signorie, che fossero scritte lettere che
servissero di buon avvertimento ad essi capitani ma in termine
però, che non essacerbasse l’animo loro assai mal disposto. Mi
promisero li deputati, che haverebbono riportato ai loro
collegi quanto li havevo detto, et che si haverebbe scritto
in termini, che havessero valso al maggior, et miglior
servitio di vostra Serenità. Ma in un istesso tempo anco, dandomi
essi parte di quanto era stato deliberato dai signori Stati, et per
la permissione di haver ancor quattro navi; et per la libertà
di tener ancora in servitio per sei mesi le dodici, mi prego-
rono di scriver che anc’ella procurasse, che vi fosse un
buon ordine, et particolarmente per amalati; et doi giorni
doppo questo congresso mi venero a trovar li deputati
di Roterdam, communicandomi certo compianto di qualche
capitano cioè che non era possibile poter star saldo, mentre si fosse
continuato ad esser necessitati a pigliar le vittuarie a credito
della serenissma Republica da chi le dà: perché non havendo quelli
il denaro contante vogliono metter la robba al prezzo che
ad essi piace, ch’è carissimo, et eccessivo. Et li detti deputati
mi considerorono questo per punto di gran consequenza
alla continuatione dei discontenti. Vostra Serenità colle prudenza sua
vi farà metter quel rimedio, che stimerà proprio; né lascierò
di dirle, che sono alcuni giorni passati, che a me fu scritto 
--- page 309v---
 dall’alfiero di uno dei capitani del colonello Anstenraedt, che
in quell’armata vi erano alcuni vivandieri grechi, che
facevano pagar ai soldati le vittuarie a discrettione:
onde tutto costava molto.
Piaccia a Dio, che colla morte dell’amiraglio Kerkoven resti
estinto ogni discontento, et ogni disgusto per sodisfattione,
et servitio della Serenità vostra. Il signor principe Mauritio mostrò meco
dispiacer della perdita; ma non seppe però se non biasmar
il disgusto, che le attioni di lui hanno apportato a vostra Serenità
et li signori deputati dell’Amiralità mi dissero, che a lei toccava
alli suoi rappresentanti se conoscevano qualche manca-
mento in quei capitani, officiali, et marinari il provedervi
col castigo, poiché erano in suo servitio, et pagati da lei.
Io risposi, che ’l demerito lo haverebbe ricercato, ma che non
essendo li suoi ministri soliti proceder col rigore, anzi
con ogni discretezza con genti di questi paesi non haveranno
voluto passar alla punitione dei mancamenti per non apportar
scontento nella Natione, che pur troppo si sentono quei
marinari dolersi anco senza esser tocchi replicorono, che
puniti colla ragione non haverebbe havuto luoco il compianto.
Quanto alla persona del capitano Pach raccordata a vostra Serenità per atta
al far le rasegne io non lo ho conosciuto qui se non in occasione
della levata del già conte Gio. Ernesto di Nassau, ma per
quanto ho potuto sottrar qui per un buon capitano in mare egli
è assai atto; ma per questa particolar commissione di rasignare non
è stimato tale. Mi sono stati raccordati doi nell’armata
uno è Pietro Classen luogotenente del Kerkoven come capitano sopra il
vassello San Marco, al qual forse sarà stata conferita la dett[a] 
--- page 310r---
 carica di capitano; et l’altra Anna Riverson patrone del vassello
di questo nome. Ma dell’habilità tanto del Pach, che della suffi-
cienza, et attitudine delli doi molto meglio sarà informata
di là poiché già sono stati praticati da’ suoi illustrissimi rappresentanti.
Ma ognuno o sia della stessa flotta, o della Natione, o anco fuori
della Natione sarà atto al servitio purché sia di fede,
et di sincerità, et che habbi cognitione delli inganni, che
si possono far nel rasignare: perché essendo nelle navi et soldati,
et matelotti si fano facilmente delle maschere: onde la separatione
delli uni dalli altri sarà sempre buona, et che più di uno
assisti alle mostre perché sano li marinari caminar per
di fuori la nave, et travestiti rimettersi con altro nome, et
presentarsi di nuovo alla rasegna. Escono fuori per la camera
di puppa, vi sono le bocche porte, et hanno qualche
altri passi, che saranno meglio conosciuti da chi ha governo
nei vasselli, che da me; et quanto io accenno è per quello
che di qua ne ho potuto cavare. Starà a chi tocca l’haver
l’occhio, et provedervi; ma particolarmente nel far le rasegne
far sortir fuori li soldati, altrimenti succederanno sempre
delli inganni. Et tanto dirò dei matelotti, quando si vorrà
rasignar li soldati.
Io arrivai hieri sera qui per trattar il noleggio delli quattro
vasselli, che procurerò segui con quel vantaggio, che
potrò maggiore; ma non essendovi se non una o doi navi
grandi di portata di circa trecento lasti dubito, che
mi si vorrà far saltare, pregarò Iddio, che mi assisti, et mi
liberi dalle conventicule delli interessati, che purché
faccino il loro profitto non mirano né a amici, né a nemici.

--- page 310v---
Hebbi prima del partirmi dell’Haya lettere per questi signori a’ quali
li signori Stati commettono di assistermi, et aiutarmi, et nella
capitulatione procurerò il maggior vantaggio, che mi sarà
possibile; come non mancarò di mettervi il particolar che mi
commanda toccante le mostre da farsi ogni mese non ostante
qual si sia pretesto, et quelli con chi ho già parlato trovano ciò
conforme al dovere.
Sto attendendo il prossimo ordinario con gran devotione li roli,
spero che mi capiteranno, et sarà di grandissima sodisfattione, et di
grandissimo servitio. Io sono andato destramente portando
il tempo innanti, et colla vicina speranza d’haver detti roli
ho fuggito di esborsar alcun denaro.
Vostra Serenità non potrà far meglio certo che procurar di là, che sia concorda-
to con quei capitani, et marinari per la moneta; ma sopra
il tutto faccia che vi sia prontezza di denaro acciò non habbino
causa quei capitani di dire, che convengono comprar li
viveri a caro prezzo dai vivandieri tolendoli in credenza,
come facilmente può succeder; così leverà l’addito di che si ser-
vono quei marinari, et li capitani di compiangersi, et di far
correr le querele da questa parte, che io non mancarò di andar
assopendo in ogni miglior maniera.
Parmi haver altre volte scritto che vi siano sopra le dodici navi
alcuni di quei matelotti, che non hanno più volontà di servire
quando non si possi ritenerli con le buone, et procurarli sodisfattione
vostra Serenità è consigliata per levar li mutini farli licentiare,
et rimetterne in sua piazza di quelli che verranno con queste
quattro navi. Io ne farò levar ottanta per nave compresi
li officiali, et vinti bombardieri o più per una. Se ne volesse 
--- page 311r---
 haver più marinari per nave me lo avvisi con la risposta delle
presenti, che sarà a tempo essendo impossibile, che le navi
possino esser pronte, che per aprile prossimo. Io soleciterò
quanto più potrò; ma il far provisioni di viveri, di birre
et di biscotti, et tutte altre cose necessarie ha bisogno di
tempo, senza mille altri accidenti, che possono occorrer.
Il biscotto valerà in circa sette fiorini il cento. Se havessi qui denaro
rimesso venirebbe a costar intorno ducati 28 il
migliaro; ma dovendolo pigliar qui per farlo pagar a
Venetia saranno più di trenta. Tanto ho voluto riverentemente
avvisar alla Serenità vostra se si risolvesse a qualche provisione
ma sarebbe necessario, che l’avviso mi capitasse con
qualche diligenza perché vi vuol tempo almeno di
vinti giorni a far il biscotto.
Del signor principe Henrico già con doi precedenti mani di lettere mie
ho significato alla Serenità vostra quello ch’è della sua intentione
che mira alla carica del signor conte di Vademont, et su questa sta
egli tuttavia, non volendo poter per hora haverne
d’altra, et me lo disse anco la madre ultimamente che
fui a sua visitatione, alla quale communicai quanto
vostra Serenità mi ha significato con la lettera dei 9 stante: onde
godè della stima che l’Eccellenze vostre fanno del figliolo, et disse,
che si haverebbe aspettata la risposta, che in questo
proposito si fossero compiacciuta di dare.
Col mezo del signor conte Guglielmo fratello del già conte Gio. Ernesto di
Nassau aspettandosi in breve per di qua farò saper al conte
Giovanni suo padre quanto vostra Serenità mi commanda, non
mancando di far conoscer a questi la stima, che fa 
--- page 311v---
 ella della casa, et delle persone.
Qui corre voce, che ’l conte Gio. Casimiro di Levenstein fratello del
Colonello ch’è in servitio di vostra Serenità habbi a venir in questi
paesi per far levata di genti per lei. Et sono stato avvertito
da più d’uno, che non venga senza denari in mano, et
pronto esborso di essi perché non haverà un credito al
mondo, et certo se viene senza ricapiti sicuri non haverà
un minimo aiuto; anzi sarà mal visto. Non so se sia
vero perché vostra Serenità non me ne tocca moto. Ma se doverà
venire faccia che sia ben capitulato seco per levar
di qua ogni sorte di dispute, et di disgusti; et veramente
dubito, che incontrarebbe anco difficoltà nel levar genti
mentre se sontono tanti rumori d’armi spagnuole da
tutte le parti. Tal quale è l’avviso lo porto colla mia
solita riverenza all’Eccellenze vostre.
Non devo lasciar di dirle essermi stata fatta instanza all’Haya
dalli deputati delle Amiralità di haver denari per pagar
per questa Amiralità un mese di viveri, et doi
altri mesi per ognuna delle due altre Roterdam,
et Northolandia, che saranno in tutto trentasettemilla
fiorini; et si sono contentati di aspettarne l’esborso per
tanto tempo, che servi lo avvisarne la Serenità vostra, et haverne
la risposta, che sarà di un mese, o cinque settimane
in circa, et per questo tempo faranno aspettar li creditori
di quei capitani delle dodici navi. Io ho tolto questo
tempo perché ella resti avvertita di quanto si doverà
esborsare per farlo discontar in armata alli detti capitan
et in oltre si compiacerà procurar di haver ogni chiarezza 
--- page 314r---
 di quello che è stato esborsato di là a’ detti capitani per
tirar in resto tutto il conto del valor de’ viveri per li 13 mesi.
Invio qui aggiunta copia di un picciolo memoriale, che feci
[rec]apitar alli signori Stati fin hoggi otto per solecitar le risposte
[…] di un altro, che lasciai sabbato all’assemblea delli medesimi
Stati per haver lettere di adrizzo a questa, et all’amiralità
di Northolandia, con instantia anco di esser provisto
di qualche pezze di artiglierie se mi fossero necessarie.
Le lettere furono scritte; ma doppo partito dell’Haya ho
cavato esser generali senza l’espressione ch’io haverei
desiderato, come vedrà dal contenuto di esse; ma
haverò tempo occorrendo di far replicare. Gratie etc.
Da Amsterdam a’ 26 febraro 1618
di vostra Serenità
humilissimo, et devotissimo servitore
Christofforo Suriano

--- page 314v---
Al serenissimo principe di Venetia
2da
n° 91 comincia 90


--- page 312r---
Illustrissimi et eccellentissimi signori
io non dubito, che vostre Eccellenze non habbino già risoluto sopra l’instanze fatte
per l’innanti da me. Le prego adunque darmi la risposta toccante
la concessione delle quattro navi, l’ordine, che la serenissima Republica trova
buono, ch’elle diano ai loro capitani contra li pirati, et la
permissione di trattener ancor per sei mesi li dodici vasselli
al suo servitio; affineché con questa risposta io possi passar
avanti nel seguitar il mio negorio in quanto mi sarà possibile.
Presentato alli 19 di febraro 1619
Altro memoriale
Havendomi vostre Eccellenze concesso di poter far equipaggio di quattro
altri vasselli per servitio della serenissima Republica dimani io partirò
per Amsterdam per far il noleggio, et quello che sarà necessario; ma
affineché io possi avanzar in quanto meglio sarà possibile
questo equipaggio prego vostre Eccellenze darmi lettere per li collegi respet-
tivi delle amiralità d’Amsterdam, et Northolandia con ordine
di aiutarmi, et assistermi per il buon essito di detta preparatione
secondo che lo ricercasse la necessità, et l’occasione, come anco di
risponder, et dar per me se sarà bisogno la parola.
In oltre sentendo vostre Eccellenze che li Spagnuoli sono preparati, et armati
non solamente per mare; ma per terra; et perché il detto mio
equipaggio non deve esser, che di quattro vasselli questi tanto
per la riputatione di questo Paese, che per la loro sicurezza
è necessario che siano ben armati affineché possino passar
sicuramente, et possino resister a qualche rancontro. Questo
per tanto mi fa pregar vostre Eccellenze che non potendo dai partionevoli
dei vasselli haver tutte le artiglierie necessarie, et proprie 
--- page 312v---
 si compiacciano di dar ordine a’ detti signori dell’Amiralità di prove-
dermene la quantità necessaria, et ragionevole con l’obligatione
a nome della serenissima Republica della restitutione.
Presentata a’ 23 febraro 1619
3. Lettera delli signori Stati alle Amiralità
Havendoci il signor Suriano residente della Republica di Venetia fatto saper
dover dimani partire per l’avanzamento della compreda o noleggio
delle quattro gran navi, le quali sopra la sua propositione secondo
l’avviso di sua Eccellenza et di vostre Signorie li habbiamo accordate per servitio della
predetta Republica; onde avenendo che sua Signoria havesse di bisogno
della loro direttione, et aiuto richiediamo, et vogliamo, che
le vostre Signorie sendone richieste lo voglino in questo accommodare
diriger, et assister quanto meglio si potrà fare senza pregiu-
dicio del Paese: a fine che sua Signoria possa havere le dette navi
al maggior vantaggio, et al miglior accommodamento si potrà.
Con che gratie etc.
Dall’Haya a’ 23 febraro 1619

--- page 313r---


--- page 313v---
Doi memoriali dati alli signori
Stati, et una lettera di essi
alle Amiralità
nelle 2de n° 91
