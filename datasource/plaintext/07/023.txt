
--- page 158r---
n° 68 sola
Serenissimo Principe
non fu la sola pretensione del console di questa Natione, che resiede
in Venetia, che fece venir in questo luoco quei mercanti di Amsterdam, che
significai riverentemente alla Serenità vostra colle mie de’ 30 del passato qui ag-
giunte in replica ma come ho saputo doppo quella anco del console della
medesima Natione, che resiede in Genova, il quale già haveva ottenuto dai
signori Stati la concessione dell’uno per cento del noleggio de’ vasselli, et
l’instanza de’ mercanti è che sia rivocata. Sue Eccelenze hanno fatto
saper[e] ad esso Console, che habbi a venirsene qui a fine di sentir le
ragioni di ambe le parti.
Questa concessione ha dato fomento di pretender al console di Venetia,
il quale ha fatto sottoscriver a diversi portionevoli di navi, et
particolarmente al magistrato di Amsterdam, che contentano alla sua dimanda
dell’una per cento; ma non ha ancor presentata supplica alcuna alli
signori Stati, ben fa ufficio con quelli, che lo possono aiutare. Egli si fa
forte con la ragione di convenirsegli qualche recognitione delle
fa[t]iche, che fa costì; ma gl’interessati vogliono esser essi ricono-
sc[iu]ti da detto Console, et che habbi da dipender il suo stato
da loro: devono esser di ritorno essendo andati in Amsterdam,
et procureranno far rivocar al console di Genova la detta conces-
sione, che se succede resterà questo di Venetia con poca speranza
di dover goder alcun beneficio dal suo pensiero senza la
particolar dispositione di detti mercanti.
Un Genovese, che agita in questa corte di Holanda certa sua lite mi ha
detto tener assolutamente per fermo, che li suoi signori non amette-
rebbono la patente al detto Console per il pregiudicio, che ver-
rebbono a ricever molte case, che sono in Genova, che
hanno commissioni da questi mercanti fiaminghi per li frequenti 
--- page 158v---
 noleggi, che annualmente si fanno in quella città, et in diverse piazze,
che rispondono ad essa.
Io sotto pretesto di visita, mi sono trovato con qualcheduno di questi signori; et
fatto cader proposito di questo affare, ho considerato, che devono
li signori Stati molto ben ponderar il negotio, perché non ne venga
a riuscir qualche pregiudicio tanto per la parte delle loro Eccellenze,
et de’ suoi sudditi, che per la serenissima Republica rispetto all’ag-
gravio, et all’interruttione del trafico con Venetia; et ho
cavata buona dispositione ad havervi il pensiero, et che mi
sarà data parte di quanto si farà.
Intorno alla maggior frequentatione di trafico di questi mercanti con
la piazza di Venetia anco di questo ho parlato. Viene
trovato buono il concetto, et scuopro, che vi sarà la dispositione
dal canto dei signori Stati; ma questa non esser sufficiente, mentre
non vi concorri la speranza dell’utile, et del profitto, che allhora
vi condescenderanno li mercanti. Uno di ess[i] mi ha det[to]
che dovessi esser certo di questo, che finché [la] serenissima Republica
non dia un prezzo certo ai sali in particolare, et [si] oblighi di
prender tutti quelli che verranno condotti, et siano prontamente
fatti scaricare, et sodisfare li marinari del loro prezzo
con aggiunger degl’avantaggi, che alletino per far diretta-
mente scala in Venetia, al sicuro arrischieranno più
tosto di andar ove sano di haver il profitto certo, di esser
ben trattati, et haver pronto il loro denaro per potersene
partir immediate; ma che quando habbino la sicurezza
di haver tutto ciò in Venetia si contenteranno di capitar più tosto
in quel porto per la speranza certa di esser poi noleggiati 
--- page 159r---
 et non partir vuoti. Mi aggiunse anco il medesimo mercante
un’altra causa, che detiene li vasselli con sali a non passar costì,
et è l’incertezza, che siano ricevuti essi sali, havendo più di
una volta provato, che parendo tal hora alla serenissima Republica
haver sali a sufficienza, non ha voluto far ricever quelli, che
in quella congiuntura erano stati condotti, onde li patroni
di nave con grave suo interesse, et de’ compartecipi hanno
convenuto ritornarsene col carico, et tentar la sua fortuna
in altro luoco con pericoli di mare nel passar sino a Venetia,
et d’incontrar nel ritorno qualche altra mala fortuna.
Se questi motivi siano proprii io non lo so; questi mercanti
me li affermano per veri, onde vostra Serenità colla sua somma
prudenza sente in che par che consisti la difficoltà di questo
negotio, et perché poche navi si dispongano passar a quella volta.
Io a chi m’ha parlato di questo ho detto, che come non
poteva alcuno metter dubio del buono, et pronto pagamento
della Republica; così si poteva cadauno prometter anco da
lei ogni buon trattamento, et che tutto quello, che honestamente
si havesse potuto fare a vantaggio della Natione si sarebbe
fatto.
Resteranno ben sodisfatti qui di questi concetti; ma serenissimo Principe
è necessario che la Serenità vostra per corroboratione di essi pensi la ma-
niera con la quale siano aletate queste genti. Ella deve
sapere a che prezzo sono pagati li sali, et altre mercantie
ad altre scale, l’imunità, et essentioni, che hanno li trafi-
canti, et marinari; in che maniera siano trattati, et ben
ispediti; onde haverà mezo facile coll’aggiunta a tutti 
--- page 159v---
 questi beneficii, et profitti di quello, che le parerà proprio per
atirar questa Natione alla sua scala, ove verrà molto volen-
tieri quando habbi cosa di certo o col mezo mio, o col farlo
saper la Serenità vostra a quei mercanti corrispondenti di questi, che
habitano in Venetia. L’offerta di accettar tutti li sali,
che verranno, lo stabilimento del prezzo, la prontezza dello
scarico, et ispeditione, et del pagamento di essi, che tutto vuol
dire la speranza dell’utile, et del guadagno saranno suffi-
cienti mezi per guidar tanto, et così gran negotio per vostra Serenità
a buon fine coll’aiuto di Dio. Perché come più, et più
volte le ho humilmente significato le genti di questo Paese si
lasciano condur dal profitto, et dall’esser accarezzate; ma
il primo le aletta in particolare perché conforma con il naturale,
che ama il vantaggio. Io starò attendendo la sua riso-
lutione, et in tanto non tralascierò di passar ogni buon ufficio
in questo proposito; ma sarà necessario che io sappi assicurar
qualche cosa di certo; perché da chi m’ha discorso di
questo negotio m’è stato aggiunto, che bisogna stabilir li
prezzi, perché possino li traficanti far il loro fondamento
et di tal maniera si potrebbe condur l’affare, et che così si
faceva a Genova, et altrove. Onde potrà dir la Serenità vostra la
sua volontà non solo per la materia de’ sali, ma per altre mercantie.
Si trova ancora il signor principe Mauritio fuori dell’Haya; sarà qui hoggi
lo vedrò, et caverò anco dall’Eccellenza sua quel più che potrò in questo
particolare con disporla ad avanzar quel trafico, et quel comercio
con il termine però che stimerò proprio alla riputatione della Serenità vostra.

--- page 160r---
Sono venuti a trovarmi alcuni deputati della città di Encusen pregan-
domi di scriver all’Eccellenze vostre che restano interessati alcuni mercanti
di quella città per l’arresto fatto di alcuni vasselli per condur sol-
datesca in Candia, et che il loro aggravio si è fatto tanto
maggiore, quanto una volta licentiati dall’arresto, sono stati
di nuovo arrestati con perdita di noli, ch’erano in pronto di
fare, di spese a’ marinari senza profitto, et altri interessi
simili; che consistendo in questo le entrate de’ portionevoli
m[al] volontieri sentono di esser così trattati; che però mi
p[reg]avano di nuovo a scriverne seriosamente a vostra Serenità io
promisi a detti deputati di scriver; et gli considerai, che la
necessità, che ha al presente la serenissima Republica di simil ispeditioni la
constringeva a valersi dei vasselli dei suoi più buoni amici,
et che però con allegro animo si doveva concorrer anco da
questa parte al far servitio a sua Serenità. Mi risposero, che
volontieri gl’interessati farebbono servitio alla Republica; ma
non haverebbono per questo voluto patire, et ella vi doveva
haver riguardo, et con questo partirono.
Essendo capitato di Spagna in Brusseles certo libro, che pare
tocchi la giurisdittione ecclesiastica ha quel Nontio tentata la
sua supressione, il che non pare che gli sia riuscito. Non ho po-
tuto haver altro che ’l titolo, che mando qui aggiunto.
Meno ha potuto spuntare nel far annullar certo editto de’ serenissimi
arciduchi, che de cetero niun soldato maritato, o che si mari-
tasse possi pretender avanzamento; cosa che la prudenza
della Serenità vostra può comprender poter haver in sé qualche
mala consequenza, et massime nella soldatesca dedita assai 
--- page 160v---
 alli peccati. Oltre la ragione di Stato facile a penetrarsi dalla prudenza di vostra Serenità.
M’ha inviato il Pasini l’aggiunta scrittura, con che l’auttore di essa
promette gran beneficio, et profitto alli principi, et a’ sudditi loro
et dice haverne havuti privilegii dalla Maestà christianissima et catholica
ma che si è riservato conferir la propositione anco ad altri
principi per publicar poi unitamente il secreto. Per questo
lo fa offerir a vostra Serenità per haverne il privilegio, et io atten-
derò anco in questo la risolutione di lei.
Oltre le lettere che con precedenti mie ho scritto river[entemente] alla Serenità vostra
haver fatte alli partionevoli delle 12 navi ne [ha] fatte per
cinque altre uno sotto li 31 del passato, et quattro sotto
il primo dello stante, et tutte per il sesto, et settimo mese,
per il denaro, et pagabili, come nell’aggiunta nota. Gratie etc.
Dall’Haya a’ 6 novembre 1618
di vostra Serenità
humilissimo, et devotissimo servitore
Christofforo Suriano

--- page 172r---


--- page 172v---
Al serenissimo principe di Venetia
n° 68 sola


--- page 161r---
In lettere dall’Haya n° 68
li 6 novembre 1618
Pretentioni del Gomarrino
Essendo il signor Gamurrino al servitio della Maestà christianissima con titolo di consigliero
di Stato, e con provisione fra soldo e pensione di ottomila franchi l’anno
ben pagati, ben visto, e acarezato da detta Maestà et da tutta quella corte
per haverlo conosciuto, e provato per homo valente nella sua professione
tanto nella espugnatione di Soissons che nella fortificatione di Chillebuff
fortezza in Normandia dove egli fece con 10 milla scudi di spesa quel
che altri non haverebbono fatto con tre e quattro volte tante poiché
il disfarla n’ha costato 14 mila e fra li favoriti del già mariscial
d’Ancre stati perseguitati e scacciati, solo egli è restato in servitio in
tanto che per che come li altri egli non si fuggisse di Francia sua Maestà
lo fece ditenere con guardia argumento della sua sufficieza.
Non ostante questo egli come italiano, che poco si confà con quella Natione
francese amerebbe più tosto servire alcun potestato italiano e
particolarmente la serenissima Republica veneta come altre volte mentre stava in
Fiandra al servitio del re di Spagna lo ha desiderato, parendoli che
servendo quella egli resterà sicuro di viver per sempre in suo servitio
e di esser impiegato honorato, e avanzato, e benificiato secondo il buon
costume e generosità di essa.
E se di ciò le sarà data intentione, et accordatoli se non tanto quanto ha in
Francia al meno scudi duemila d’oro l’anno di provvisione tra soldo
etc. Egli volontieri venirà al detto servitio ancorché sia con circa scudi
milla l’anno meno di quello gode di presente per dover vivere in
Italia, e in servitio, nel quale egli si promette quanto di sopra non obs-
tante che egli serva maggior potentato et habbia prima servtone
un altro maggiore in questi paesi, et con l’uno, et con l’altro senza
superiore nella sua professione, et con vantaggio sopra gli altri tanto
di soldo che di pontual pagamento.

--- page 161v---


--- page 165r---


--- page 165v---
Pretensione del Gumurino

--- page 162r---
In lettere dell’Haya n° 68 de’
6 novembre 1618
Tractatus de cognitione per viam violentiae in
causis ecclesiasticis, et inter personas
ecclesiasticas duplex.
In primo huius cognitionis theorica, hoc
est regis Hispaniarum nostri circa res temporales
potestas manifestatur.
Cui accedit Imperatorem in suo regno esse dominum nullique
unquam subiectum in temporalibus et
per occasionem de imperii ac monarchia
Hispaniarum origine ubi per plures
glosas lex xxxvi titu v lib ii
recopie precipue declaratur.
In secundo eiusdem cognitionis praxis hoc
est ad iudices a Rege nostro constitutos
recursus quibus cix questionum numero
patens praemunitur aditus.
In utroque tam civilis quam nostri iuris leges
plurime nove et curiose explicantur
a
Hieronimo de Cevallos hispano toletano i(n) c(uria) nobilium
in hac imperiali urbe decurione.

--- page 162v---
A D
Philippum iii Hispaniarum et Indiarum cattolicum
regem opt maximique eius consiglii presidem
et consiliarios.
Toleti cum privilegio regio; et auctoris
expensis apud Didacum Rodriguez
tip(ographum) regium anno 1618.
———
Titolo del libro di
Spagna.

--- page 163r---
In lettere dell’Haya n° 68 de’ 8 novembre 1618
Vero modo, che comprende ne’ suoi limitatati termini, l’osservanza della
pura giustitia et sincera fede, et in tutto et per tutto chiude la via
alla malvagità, come a capo per capo si può vedere; et questo si deve
abbraciare da ogni prencipe, perché oltre all’utile che ne haverà de
più millioni, resterà sicuro di non esser defraudato da’ suoi suditti,
et essi cercherano a gara che tal negocio sii posto in effetto, sendo che essi
verano a viver molto sicuri, et fuori d’ogni suspettione. E prima.
Tutti li negotii che si fanno, e trattano dagl’huomini, si possono fare e tratare in doi modi
cioè in fede, et per scrittura; ma pare che pochi trattino sopra la fede per non esser negocio
sicuro per molte cause, et maxime per causa della morte. Si tratta et negocia dunque per scrittura
la quale divideremo in tre capi principali cioè.
In libri, dove si notano debitori e creditori, entrata e uscita ricordi di varie sorti, e finalm[ente]
intendendo de tutti li libri tenuti mercantilmente da qual si voglia persona.
In cedole, o, scritte tanto publiche quanto private per le quali si possano contrare infiniti oblighi,
conventioni, et dispositioni.
In istrumenti, sotto il cui nome si comprendono ogni sorte d’oblighi, conventioni, ordinationi
et dispositioni che dagl’huomini contrare, ordinare, et disporre si possano. E perché sotto
ciascheduna delle predette tre sorti de scritture, si posono comettere et giornalmente si
comettono infinitissimi inganni, errori, e fraudi, perciò si è trovato il vero et sicuro modo
di provedere et remediare al tutto, et a capo per capo discorreremo sopra li inganni che si
possano comettere sopra essi. Di poi si darano li remedii, si mostrerà l’utile che renderà
questo negocio a quei prencipi che lo metterano in esecutione, et finalmente il beneficio
universale; et cominciando dal primo capo concernente i libri diremo che è
Inganni che si possono far ne, i, libri.
Ciascun libro si può il primo dì falsificare ne[ll]i infrascritti modi.
Alcuni possono levar delle carte da’ detti libri con mettervi delle altre nove, et questo si può
fare, o, da sé stesso, o, per forza de’ denari, con farle rimettere a’ cartolari, o, ad altre maligne
persone, con accomodarli che non si paia pigliando poi diverse penne, et inchiostro et
polvere che presto fanno ammortire.

--- page 163v---
Altri scrivono sul quadernuccio, o, estratto giornalmente, et stando poi assai tempo a raguagliare
al libro grande causa spesse volte che agiongono, o, levano secondo le occasione che li sono porte
in detto tempo. Et perché non si possa trovare la verità, stracciano il quadernuccio, o, stratto
come cosa facile a rifarlo conforme al libro.
Altri possono anchora in breve tempo copiare libri interi, con tor carta con marcha di qualche
anno adietro, penne, inchiostro, e polvere variate come sopra.
Altri tengono libri doppi per ofendere et diffendere, talhora intitolandoli sotto nome
d’altri; ponendo spesse volte debitore un morto.
Altri in occasione de litti negano haver tenuto libri, dal che, ne derivano liti immortali.
Altri simulando d’esser falliti fanno accordo con alcuno de’ loro creditori, di pagare a dieci
per cento, et havendo prima accomodate le partite, seguitano per via di questi accordi a
fare li negocii, onde ne deriva danno grandissimo al publico et al privato, togliendo l’animo
a’ mercanti reali di più negociare.
Altri per loro interesse et malvagità fanno fallire li mercanti, perché talhora tremando un
mercante, li suoi ministri vanno facendo delle coperchielle con accomodar partite a
loro piacimento.
Altri andandosene per le tante spese che hanno fatte, o, per trovarsi allo scoperto per qualche
altro accidente; li parenti loro ascondono li libri, et scritture, il che apporta danno a
quelli che hanno creduto il loro.
Altri ancora quali tengono libri di fattorie di luoghi pii, comunità, et altri, sono segnati
da’ superiori, falsificano in questo modo, che salvando il libro del superiore, tengono
un altro libro, nel quale scrivono giornalmente et poi a loro comodo copiano le partite
al libro che hanno havuto dal superiore, accomodandolo a loro più piacere.
Inganni che si possono fare nel secondo capo.
Venendo al secondo capo concernente cedole, scritte, ricevute, e cessioni, diremo.
Che molti usano di fare usure et cambii sechi, tenendo cedole e scritture da’ loro debitori
in questa maniera, [ch]e prestando ad alcuno per essempio cento scudi, dicono, io
te li do a cambio; et a capo d’anno si fanno fare una lista di quelo che hanno fatto
i cambii di maggior fiera, et mostrando al debitore, vogliono esser pagati di quelle
provisioni come se fossero mercanti, la qual cosa, è in pregiudicio de quelli che tengono detti
denari, et causa stretezza de’ cambii reali.

--- page 164r---
Altri pagando un debito, si fanno far la riceuta in un poco di foglio, et per qualche accidente
la perdono, et spesse volte li heredi hanno a pagare quel debito un’altra volta.
Altri havendo cedole, scritti, o qual si voglia altro obligo, possono levar con acqua lo scritto
in quella parte che più loro torna commodo con gran danno della parte.
Altri danno stocchi consegnando mercantie cative per buone, et spesse volte fanno cedole
di danari contati, il che apporta infinito danno a quello che li piglia.
Accade ancora che molti huomini ecclesiastici, et altri graduati, o, titolati, comprano grano,
biade, vini, oglii, et altre grascie, e poi occultamente le dano a credenza per cedola, o, scritto
sopramettendole d’assai, et così causa rovina di chi piglia, et carestia al publico.
Altri ancora usano far debitori, i morti con cedole, o, scritture di qualche anno adietro
con testimonii corotti con danari.
Altri trovandosi alla scoperta fanno creditore un loro amico, di quella somma che loro
accomoda, con cedole, o, scritte indietro, et dove li altri sono anteriori, apparono posteri-
ori, et questo per ingannare, i, loro creditori.
Altri havendo una cedola con doi testimoni la rifanno di qualche anno adietro con tre per
acquistare l’ippotecha de’ beni.
Altri nel gioco fanno scritte et oblighi occulti, giocando sopra la fede che ciò, causa la ruina
de molti, il che non seguiria per molte cause, se tali oblighi, si facessero publichi.
Altri volendo pigliar moglie, o, far qualche altro negocio per parere richi, si accordano con alcuno
de’ loro amici, et fanno cedole, et oblighi, de buone somme de danari, et fanno a loro le
contracedole, et questo per ingannare altrui.
Accade ancora che qualche ministro di alcun mercante, si accomoda con alcuno di quelli
con, i, quali à negociato, facendo scritture et ricevute adietro di buone somme di danari,
fingendosi poi detto Ministro fallito, né havendo ricevuto le somme, si accordano con il suo
principale, intendendosi con coloro a’ quali ha fatto gli oblighi et ricevute.
Altri fingendosi in bisogno pigliano a cambio buone somme di danari, et alla fine mostrando
haver fatto male, trovano huomini [d]i paglia, fanno accordo usurpando altrui.
Inganni che si fanno et possono fare nelli instrumenti di qual si voglia
sorte, ne’ libri civili, et criminali e protocolli de notari.
Et venendo al terzo capo concernente libri civili, et criminali, protocolli de notari
testamenti, donationi oblighi, et contratti, di qual si voglia sorte diremo.

--- page 164v---
Che alcuna volta, accade che mediante liti, o, inimicicie, per esser interessato colui che tiene
libri, o, corotto per danari, levano qualche quinterno da’ detti libri, accomodandoli in buona
forma in pregiuditio delle parti; dal che ne nasce cattiva giustitia et danno al publico et privato.
Altri nel medemo modo possono defraudare una lite, che essendo trapassato il tempo di presentare
una scrittura in giuditio, si accomodano con il Cancelliere, o, suo coadiutore, et la fanno
mettere sotto quel giorno che più li torna commodo.
Li testamenti et contratti di qualunche sorte possono esser falsificati in questa maniera:
facendo il notaro la stippulatione sopra un poco di carta come usano, per accomodarla
dipoi al protocollo, nel qual tempo può dar comodità di far alterare a beneplacito di
alcuna delle parti con gran danno dell’altra.
Et havendo mostrato in quanti modi si può comettere inganni e fraudi, per le sopradette
tre sorti de scritture dalli quali inganni ne nascono liti immortali, stirpamenti di
famiglie, et spesse volte morte d’huomini, et infinitissimi altri inconvenienti.
Perciò si daranno li remedii per obviare [a’] detti inconvenienti et si mosterà la facile
et vera via di poterlo metter in esecutione, da tutti quei prencipi che lo desideranno.

--- page 166r---
In lettere dell’Haya n° 68 de’ 8 novembre 1618
Il presente arbitrio, è stato visto et accettato in Spagna da sua Maestà
cattolica sì come anco dal christianissimo re di Francia, ma non si è publicato
sino a quest’hora, perché l’inventore si è sempre salvato franchi-
ggia, di poterlo prima conferire con tutti quelli potentati et signorie
che più a lui parea commodo; et che poi si publicase per tutto
in un istesso tempo; havendone perciò havuto privilegii tali.
È questo negocio di grandissima importanza, perché quasi
con nessuna, o, ben poca descomodità de’ popoli, viene a dare
utile al Principe de più millioni, senza agravar a chi l’à
da consentire come si potrà vedere; perché per la notificatione
che si ha [d]a far de’ beni stabili, non si ha da pagar che una
pochissima cosa, et questo per una volta sola le scritture
d’instromenti et oblighi, un tanto per cento, nell’atto
della contratatione, è vero che l’authenticacione de’
libri dopii, et altri libri de mercanti et fattorie, bisogna
che paghino ogni volta che li faranno autenticare,
ma non sarà cosa di molta consideratione, et si darà
occasione di levare tutte le fraudi et inganni; et questo si deve
dagli huomini reali et sinceri infinitamente desiderare
cercare, et seguire et diffendere; come al contrario si ha da
haver in odio da tristi et maligni, assicurandosi quelli,
che da questi non potranno esser ingannati, né 
--- page 166v---
 meno che onorevolmente menzonati ne’ loro negocii; né, i, prencipi
potranno esser defraudati da’ loro ministri; né se li potranno occultare,
i beni che potessero pervenire per qual si voglia accidente, o, tempo
alla Camera, o, fisco; né li mercanti potranno esser ingannati da’ suoi
agenti; né potranno malitiosamente fallire, perché d’ogni tempo
si vedrano, i, loro effetti: le persone ecclesiastiche et luoghi pii
secolari non potranno esser ingannati da’ suoi fattori o li pupilli
et minori di qual si voglia sorte non potranno esser ingannati da’
suoi tuttori et curatori. Le donne maritate, vedove, et di qual si
voglia altra sorte, non potranno perdere le scritture della loro dote
né essa dote, le liti dalle quali ne nascono inimicicie mortali,
spesse volte morti d’huomini con quiete delle parti finiranno
in breve tempo, né più sotto lo scudo della fede si ricopriranno
, i, scellerati inganni.

--- page 171r---


--- page 171v---
2. Propositione di raccordo

--- page 167r---
In lettere dell’Haya n° 68 de’ 6 novembre 1618
Cinque lettere per cinque delle dodici navi armate
et sono per il nolo del sesto, et settimo mese
A’ 31 ottobre per la nave San Christofforo ducati mille novecento
vinti da lire 6 soldi 4 per ducato in banco pagabili alli magnifici Clas Classe
Houtyn, Gisbert de Coninek, Hendrick van Buyten partecipi
di detta nave, o a chi essi ordineranno in piedi delle mie lettere.
A’ primo novembre per la nave Emaus ducati mille novecento
vinti da lire 6 soldi 4 per ducato in banco pagabili al magnifico Nicolò
Perez.
A dì detto per la nave Anna Riverson per ducati mille quattrocento qua-
ranta da lire 6 soldi 4 per ducato in banco pagabili al medesimo magnifico
Nicolò Perez.
Detto per la nave Leon dorato ducati mille novecento vinti da lire 6 soldi 4
per ducato in banco pagabili alli magnifici Luca van Uffelen, et Ian
van Meren.
Detto per la nave Menonistekerch per ducati doimillaquaranta da
lire 6 soldi 4 per ducato in banco pagabili al magnifico Gio. de Waele.
Nave
San Christofforo
ducati
1920
Emaus
1920
Anna Riverson
1440
Leon dorato
1920
Menonistecerch
2040
fanno in tutto
9240

--- page 167v---


--- page 168r---


--- page 168v---
3
Nota di 9240 ducati per il nolo
del sesto, et settimo mese
per cinque navi

--- page 169r---
In lettere della Haya n° 68 de’ 6 novembre 1618
Lettera delli signori Stati Generali per il signor Antonio Luz
commesso delli creditori di conte di Levenstein
Serenissimo Principe
noi habbiamo diverse volte scritto molto ampiamente a favor di qualche
mercanti di Amsterdam, li quali per affettione (per avanzar il
servitio della serenissima republica di Venetia nel transporto del conte di
Levenstein col suo reggimento verso Venetia) si sono intricati seco
appoggiandosi però sopra la detta Republica assicurandosi di non dover
incontrar mancanza di pagamento nel loro contratto, come fanno.
Fra questi vi sono molte vedove, et orfani, che hanno contri-
buito parte del loro bene; senza però che la detta intercessione
habbi ad essi apportato alcun sollievo, o che noi habbiamo
ricevuta qualche risposta sopra le lettere nostre, colla quale
havessimo potuto in qualche maniera acquietare, et contentare
li detti interessati affineché in questo mentre havessero lasciato
d’inquietarci colle loro solicitationi, et trovandosi constretti;
et massime per liberar noi dalle loro solecite instanze, et
importunità hanno deputato, et mandano al presente verso Venetia
per nostra permissione espresso Isaac Antonio Lus con commis-
sione per solicitar, et humilmente impetrar da vostra Serenità il loro pagamento
et sodisfattione. Noi non habbiamo potuto lasciare di ricercar
conforme alla loro instanza affettuosamente vostra Serenità che si com-
piaccia in maniera tale, et così benignamente ricever, haver caro,
et favorir il detto Antonio Lus, che col mezo dell’interventione
et interpositione dell’auttorità di vostra Serenità, et della sua liberalità
possino li detti interessati conseguir dal detto conte di Levenstein
l’intero pagamento di tutto quello, che giustamente sarà tro-
vato essergli dovuto, et come per quello, ch’essi hanno sì
volontariamente impiegato per il servitio vostro: affineché 
--- page 169v---
 siano un’altra volta (se ’l bisogno lo ricercarà) tanto più volontarii
al vostro servitio. Et vostra Serenità in questo ci farà cosa gratissima, et
piacer grande, il quale non mancaremo di ricompensar all’occasione.
Il che attendendo preghiamo il Creatore
Serenissimo Principe
di conservar la persona di vostra Serenità in una perfettissima sanità, lunghissima et
felicissima vita. Del’Haya a’ 27 ottobre 1618
Lettera del signor principe Mauritio nel
medesimo soggetto a sua Serenità
Monsignor li patroni dei vasselli, che l’anno passato 1617
sono stati levati, et impiegati per il transporto del signor conte di Levenstein
col suo reggimento di qua verso la serenissima republica di Venetia, hanno
fatto meco loro indoglienze perché fino a quest’hora non sono
stati pagati del detto transporto, et viveri, che hanno avanzato
ai detti soldati, ancorché habbino continuamente solecitato
et richiesto con lettere delli signori Stati Generali, pregandomi
instantemente voler interceder per essi verso vostra Serenità affineché
si compiaccia di ordinare, che possino ricever il loro pagamento.
Et poiché inviano al presente il signor Isaac Antonio Lus appor-
tator di queste per solecitar il loro affare appresso vostra Serenità 
--- page 170r---
 et farle intender le particularità della loro dimanda; non ho potuto
mancare per l’instanza loro grande di accompagnarlo con queste
pregando vostra Serenità ben humilmente che sia servita di udir il detto
Luz benignamente, et prestarli fede in quello, ch’egli esporrà
per parte di detti patroni, et far diriger questo affare così
bene, ch’egli possi ritornarsene con sodisfattione, et contento.
In che Vostra Serenità farà cosa degna della sua grandezza, et obligarà
li detti patroni di restarle tanto maggiormente suoi humilissimi, et
devotissimi servitori. Et con questo fine io prego Dio
monsignor
di mantener vostra Serenità nella sua santa protettione. Dell’Haya
a’ 22 ottobre 1618.

--- page 170v---
Translatione di lettere dei Stati
Generali et del principe Mauritio
per il Luz
