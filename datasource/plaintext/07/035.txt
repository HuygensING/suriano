
--- page 230r---
n° 79 2da
Serenissimo Principe
mentre sta in mano delle Provincie il proietto delli articoli per
l’errettione della Compagnia dell’Indie Occidentali li signori Stati
non lasciano di haverne ben spesso conferenza con marinari
esperimentati, et che hanno altre volte fatto quel viaggio:
ma come lo sforzo, et il nervo di questo negotio ha da
dipender da’ mercanti, questa è la piazza dove si doverà
vederne l’essito, et qui discorrendone ho cavato, che non vi
è tutta quella inclinatione, che altri presupongono. Il mer-
cante come ben sa l’Eccellenze vostre, et particolarmente quello di questi
paesi corre all’utile, et al guadagno; se non vi è la certezza
non si contenta dell’apparenza, et le propositioni che si fanno che
si haverà un gran negotio di zuccari, si cavarà oro, et ar-
gento, et si farà acquisti di terre, o di paese non contenta
perché mettono all’incontro la certa, et sicura spesa, che
haveranno per mantener la guerra, che stimano inevitabile
poiché il re di Spagna al sicuro si opponerà ad ogni
tentativo. In oltre una gran parte de’ più ricchi mercanti
et altri ancora hanno già stabilito il loro trafico in Spagna et di là cavano
profitto grande; onde difficilmente questi si conduranno a
contribuir nella Compagnia per non perder il certo utile
per questo nuovo negotio; et perché scoperti di haver contribuito
non sono sicuri, che non vi siano delle spie, che lo avvisano,
dubitano, che sarà fatto immediate arresto
sopra li loro effetti. Sono state fatte da questo Magistrato
diverse conferenze con particolari mercanti, ma hanno
trovato sempre dei contrarii: di maniera che questo negotio
haverà delle difficoltà alla conclusione.
Con le lettere de’ 29 del passato, che invio qui replicate haverà 
--- page 230v---
 anco la Serenità vostra un’altra copia dei capitoli per detta Compagnia
et sotto il vigesimo ottavo s’intenderà anco che della medesima
maniera quei principi, et potentati, che vorranno contribuire
haveranno l’auttorità di deputar agente particolare perché possi
saper di tempo in tempo lo stato dell’affare, il quale da
alcuni, che lo intendono, viene stimato, che il suo principal
fine sia mentre si va approssimando il fine della tregua di
avantaggiarsi o per la rinovatione di essa, o per la pace,
che si havesse a trattare; ma si conclude anco, che se vi
sarà apparenza, che la guerra si rompi allhora si farà
da dovero questa Compagnia.
Come scrissi riverentemente alla Serenità vostra li signori Stati rimessero alle Provincie
il negotio di Bohemi; oltre che hanno scritto
al re della Gran Bertagna lettere molto piene, et affettuose
in raccommandatione di quei affari; mostrando a sua Maestà
esser essi molto ben affettionati a favorir la giusta difesa,
et conservatione de’ Bohemi, et che coll’essempio dei vicini
gli haverebbono prestata assistenza in tutto quello, che la
conditione presente dello Stato, et gl’affari di esso gli potrà
permetter, et però dal canto loro non haverebbono mancato
di far tutto quello, che per essi Bohemi potranno.
Li signori Stati hanno mandati quattro deputati per il negotio di
Embdem con commissione espressa di procurar in ogni
modo l’accomodamento tra il Conte, et quei popoli,
dubitando, che Spagnoli non apportino dei soliti pregiudicii
loro in quella parte confinante alla Frisia con qualche
artificio, o con procurare che il Conte riceve qualche
altra piazza da loro in concambio per tanto più 
--- page 231r---
 convalidar la pretensione, che professa il re di Spagna
haver sopra il contado di Embdem.
Nell’Haya si erano già condotte sette compagnie straordinarie
da diverse piazze di buona, et bella genti. Alcuni vogliono
che sia per haverla pronta tutta insieme a valersene nel
spignerla se occorresse qualche accidente verso le
frontiere di Embdem; altri per tener in freno il popolo
et divertir qualche pensiero di alteratione delle piazze.
Qui s’intende pur anco qualche cosa di provisione, che
Spagnoli faccino de’ vasselli in Spagna; ma non si penetra
assolutamente il fine.
Con questa occasione dell’esser venuto qui ho cavato in
proposito dei sali, che quello che si farà venir a Venetia
sarà, come si lasciano intender il dar qualche cosa
di vantaggio di quello, che sono pagati a horo; che il
luoco di dove si cavano è Evisa isola presso a
Maiorica, et più basso verso il colfo a Trapani; et
dall’uno, et l’altro luoco se ne leverà quanta quantità
si vorrà. Quanto al trattare m’ha detto il Calandrini,
che un fattor del Toliny era in accordar per certa
somma, et che si accorderà per ogni gran partita
quando se li mostrerà la sicurezza o speranza del
guadagno per la via del partito, et concorrerà non solo
questa mercantia; ma anco dell’altre volontieri a
Venetia se si sentiranno sgravati dal troppo peso
et interesse dei datii, riducendoli ad un honesto stato
per l’entrata et uscita, et così si haverà maggior il comercio.
Al qual proposito di comercio non devo restar di significar 
--- page 231v---
 alla Serenità vostra esser stato avvertito, che alcuni mer-
canti si astengono dal mandar loro mercantie per terra
et per mare in quel serenissimo Dominio, essendoli fatta far
la quarantina, per il rispetto di sanità; che essendo
buona in questi paesi (come più volte ne ho scritto
all’illustrissimo Magistrato della sanità), tanto più si dogliono
dell’interesse, et si inducono a pigliar più tosto altra
strada. In che la prudenza della Serenità vostra considerarà quello
sia di suo servitio.
Oltre le doi prime lettere fatte per la nave San Marco, et San
Francesco; altre sette ne ho fatte sotto il primo di questo
mese per le navi Emaus, Anna Riverson, Leon
dorato, Menonistecherch, Tre re, Lo specchio, et San
Christofforo per la summa et pagabili come in esse
ne restano ancor tre per fare il numero delle dodici Gratie etc.
Da Amsterdam a’ 8 genaro 1619
di vostra Serenità
humilissimo et devotissimo servitore
Christofforo Suriano

--- page 232r---


--- page 232v---
Al serenissimo principe di Venetia
n° 79 2da

