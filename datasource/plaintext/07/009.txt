
--- page 050r---


--- page 050v---


--- page 051r---


--- page 051v---


--- page 052r---


--- page 052v---


--- page 053r---


--- page 053v---


--- page 054r---
Prima
Serenissimo Principe
né monsignor Bernvel, né il genero suo Vandermil restorno
sodisfatti di quanto loro dessi a nome di vostra Serenità nel proposito dell’
apertura fattami di trattattione di lega, poiché aspettavano, che
sopra li articoli inviati da me con le lettere de’ 14 del passato
ella si dechiarisse, non in generale come è loro parso della
sua volontà, ma con la rissoluttione di far qualche cosa.

Fu il primo monsignor Vandermil a chi ne parlai, poiché
in quell’hora apunto, che arivò il messaiero si trovava a
mia visitatione, venuto però espressamente per intender se io
havevo havuto il mio dispacio di Venetia con qualche risposta
in quel particolare egli sentendo quanto gl’esposi in nome di vostra Serenità
restò sospeso, et poi disse, questi sono concetti che indicano l’
ordinaria buona volontà della Republica in questo affare, ma non
abbraciano, né stringono alcuna cosa, perché sebene ella
non stimava hora il tempo proprio, rispetto alla vicina sta-
gione del verno di valersi de’ vasselli di guerra proposti,
poteva però far qualche dichiaratione della qualità, et
quantità del soccorso, che in occasione havesse stimato proprio
per sua assistenza;
 
--- page 054v---
 et quello, che in corrispondenza havesse
potuto fare per questi stati
perché di tal maniera, et mentre si era
aperta la stradda con l’abozzo, ch’era stato mandato si saria
mostrato di voler assentir al negotio, et incaminarlo; et con
qualche altro simil concetto prese per allhora licenza da me
dicendo, che voleva lasciarmi legger le mie lettere, et io nel
partir gli dissi che
ponderasse bene le parole di vostra Serenità, perché havevano
fondamento certo di voler attendere a questa unione;
il giorno seguente del sabbato vidi il signor Bernvel il
quale avisato prima dal signor Vandermil di quanto haveva
sentito da me, dopo communicatogli ciò, che ella mi
scrive, si strinse nelle spalle, et poi disse; io non
veggo alcuna cosa, che più possi servire alla serenissima Republica, et a questi stati, che una unione per la conservatione
della commune libertà, et per tener attatto lo Spagnolo
in freno. Io ve lo ho detto ancora, che questa
colleganza, dell quale ben è stata fatta apertura,
sarebbe per far far un’honorevole, et avantaggiosa
pace alla Republica, et forse far cader la guerra
 
--- page 055r---
 sopra di noi: tuttavia questi stati, purché servissero a
conservatione di sua Serenità, che in un istesso tempo
saria stata la mia, si sarebbero dichiariti in
altro particolare, come si conviene; et che veramente non
bisognava chiamar per assistenza vasselli di questi
paesi, che non fossero andati per dar adosso all’inimico
commune, et noi certo non haveressimo havuto pur
minimo scrupulo del farlo immediate; mi aggiunse, che la
consideratione della stagione per valersi di detti vasselli era
buona, ma che si poteva comminciar a far qualche
cosa; et quanto alla missione di ambasciator per trattare
che questo si poteva fare: ma haverebbe bisognato
tempo a disporre, et senza qualche sicurezza, et dichia-
ratione di quello vogli fare la Republica, non era così
facile. Io gli risposi, che per me stimavo propria
la missione di reciproca ambasciata perché non potendosi
in negotio di tanto momento complir in poco tempo le
cose appositamente, et con più proprio termine, si
haverebbero potute effettuare. Mi repplicò succintamente,
questo è negotio, che ha bisogno di consideratione, et io non
 
--- page 055v---
 mancherò
 di tenervi la mano, et far ogni bene, et interruppe
il discorso con addimandarmi quello temevo della voce,
che passava, che si havesse a far la pace in Italia, essendo
scritto qui, che li ambasciatori della serenissima Republica, che sono appresso
sua Maestà christianissima si affaticano per haverla. Io risposi, che di questo
non havevo, che la voce universale; ma che sua Signoria sapeva
molto bene quanto li Spagnuoli fossero artificiosi, et come per
avantaggiarsi sapessero portar li loro interessi. Egli di nuovo
a questo proposito tornò et disse, et vostra Signoria adunque vede come bisogna
ostarli, et io non stimo modo migliore, né più proprio,
che la unione. Gli animi qui sono disposti; facci saper
il senso della serenissima Republica perché si possi far fondamento
dell’animo di lei, con qualche special dechiaratione sopra li
capitoli proposti, che potrà anco esser facile la
riuscita: ma si tenga secreto perché non sii sturbato.
Io devo andar un poco fuori dell’Aia, et vostra Serenità anderà
a Delfsil; in questo mentre potrebbe venir qualche
particolare per caminar inanti, seben disse il negotio non
vorrebbe gran dilatione, mentre si scoprono gli animi
ben intentionati. Io pur procurai, che restasse 
--- page 056r---
 impresso
nella mente publica, et che ella è inclinata a questa
colleganza, et a quello, che sarà conosciuto raggione-
vole, et conveniente.
Con tutto ciò poco mostrò
di stimar questo Generale, et lasciò il discorso con il repli-
carmi, che per la parte sua haverebbe fatti tutti li buoni
ufficii. Io vidi di nuovo il signor Vandermil che mi repplicò delle istesse cose
del giorno inanzi, et delli concetti del Bernvuel, che
ben conobbi, che havevano conferito insieme, et
aggionse, che haveva considerato la risposta, et trovava
ch’ella non era di gran cosa differente da quella, che
hebbe da vostra Serenità, quando fu costì per nome de’
signori Stati, che l’inviar ambasciator a Venetia sarebbe
poco, ma che l’essenza della missione, consisteva
nel mandarlo con qualche sicurtà, propria al
negotio, et con fondamento; che sperava, che con le prime
lettere io dovessi haver qualche altro ordine più risoluto
che quando vostra Serenità havesse fatto intender col
mezzo mio quello ella havesse potuto far per
questi Stati, et quello haverebbe voluto da essi,
allhora con altra sicurtà si haverebbe potuto
 
--- page 056v---
 ispedir l’ambasciatore, con darli le commissioni proprie, et
dir, come si dovesse governar per terminar prontamente
il tutto. Io risposi a questo, che la missione dell’ambasciator
ancorchè fosse antecipata ad altra più aperta
dechiaratione della serenissima Republica
di quella che era in essenza non levava, che non si
havessero potuto far tutte queste diligenze; è vero
disse; ma meglio nell’altra maniera. Nel particolar
poi del signor principe Mauritio, che sia necessario quando si habbi a proceder inanzi nella prattica
che v’intervenghi il consenso, et il gusto di sua Eccellenza
ne parlai col medesimo Vandermil, il quale
 mi disse che senza l’Eccellenza sua
non si sarebbe fatta alcuna cosa, et tanto andai replicando
delle parole, che cavai molto bene, che di questo negotio
haveva particolar conoscenza, dicendomi, che credeva
che il signor Bernvel le ne havesse tenuto proposito
et non finii di trattenermi seco, che
cavai anco che egli stesso le ne haveva parlato il
giorno innanti, che lo trovava ben disposto, et incli-
natissimo, et più me ne assicurai da questo concetto che
disse, che sua Eccellenza era lontanissima dalle cerimonie, che queste 
--- page 057r---
 le abhorisce, et massime in negotii di tal natura, tenendosi
all’essentiale, et che haverebbe consigliato il mandarsi ambasciatore, o altro ministro quando vi
fosse una sicurtà di quello potesse, o volesse far la
serenissima Republica per caminar fondatamente nella
conclusione che tanto poteva dirmi cavar del senso
dell’Eccellenza sua et io hieri prendendo occasione di riveder sua Eccellenza
per ricercarla di alcuni passaporti ai pirati per le navi,
et genti del conte di Levenstein, tentai destramente di cavar
qualche cosa, et ella uscì a dirmi che haveva stimata sempre buona una unione reci-
proca tra la Republica, et questi stati, et la consi-
glierà sempre, perché conosceva esser servitio dell’una
et degl’altri; essendo queste colleganze di republiche
durabili, et ferme, mai morono, et hanno uno ordinario
governo, che quelle con li principi hanno sempre
mutatione, o per il cambiamento del prencipe, o per
l’alteratione de’ humori; che mi poteva assicurar
esser il Paese inclinatissimo, et quando la Republica vogli
 
--- page 057v---
 sarà facile il successo. Io risposi, che dal canto
della serenissima Republica era la medesima volontà, et
inclinatione, et da che sono qui, sono stato sempre
attendendo, che mi venga detto qualche cosa: ma che
non si era voluto uscire, et pur a me pareva di
haver detto assai, aggiungendo, che a questo fine
haverebbe potuto servir molto bene un ambasciator, o
altro ministro, che si havesse voluto ispedir da
questa parte. Rispose sua Eccellenza che bisognava
trovar la opportunità, et che era facile vostra Serenità,
che poteva in poco spatio di tempo promover, et
rissolver le cose sue, ma che qui bisognava
caminar col dar parte a diversi, che in ogni modo
però era necessaria una buona rissolutione. Io dissi
che ero qui pronto a intender et sua Eccellenza non uscì a maggior particolare
ma stete sempre sopra questo termine generale
dal quale, et dalle parole, che uscirono con esso
nel corso del ragionamento compresi molto 
--- page 058r---
 bene che conformava con quello, che mi disse il Vandermil
et che l’Eccellenza sua ne havesse cognitione
come appunto le ne scrissi nelle mie lettere del primo
dello stante.
Il detto Vandermil nel licentiarmi da lui
mi replicò havendomelo detto ancor più d’una volta
nella conferenza, che havessimo insieme,
che sperava, che col ordinario venturo mi venisse qualche
altra cosa, et più chiara dechiaratione di vostra Serenità in
questa materia, che però se così fosse gli facessi favore
di farglielo saper con mie lettere.

Con occasione che ho veduti alcuni di questi signori secondo,
che o l’ha portato il discorso, o mosso alcuno da
sé, mi si è pur parlato di questa unione, accen-
nandomi, che era proprio et di servitio de’ communi
stare di venirne ad un fine; et io senza mos-
trarmi ad altro, ho proposto la missione di
ambasciatore, ma da qualcheduno mi è stato risposto,
non esser solito di queste Provincie mandar
ambasciatore, 
--- page 058v---
 o altri ministri a’ principe, col quale non
habbino colleganza, come in Franzia, in Inghilterra,
al Principe palatino, et per il comercio, et certa
dechiaratione di reciproca corrispondenza lo hanno
in Const(antinopo)li, che però sia bene il far prima
questa colleganza; et il signor Brumagno residente di
Frisia havendomi detto il medesimo mi adimandò, se
ne havevo parlato al signor Bernvel, volendo infe-
rir, che con lui bisognava far capo. Insomma serenissimo
Prencipe quello, che altre volte le ho significato, in
sostanza è lo stesso, che al presente; desiderano questi signori
dichiaratione delle volontà della Serenità vostra per il suo
servitio, et assistenza; quello, che possi far per essi
nei suoi bisogni, et reciprocamente l’uno per l’uno
et l’altro per l’altro in tempo di pace, et io mi sono
molto ben avveduto dal parlar del signor Bernvel,
da quello del signor Vandermil, et anco da qualche-
duno altro, che entrano in qualche dubbio,
che vostra Serenità, hora, che si tratta della pace, che come
ho detto, ne corre la voce, si sia ella per
caminar con calore in tal materia, alla quale
qui 
--- page 059r---
 inclinano, et io attenderò ciò, che vorrà,
che rispondi ad esso signor Bernvel, et Vandermil,
poiché questo a nome del suocero mi ha fatto
intanza di scriver di nuovo, et procurar la
risposta. Gratie etc.

Dall’Haya a’ 22 agosto 1617
di vostra Serenità
humilissimo et devotissimo, servitore
Christofforo Suriano

--- page 059v---
Al serenissimo principe di Venetia
prima

