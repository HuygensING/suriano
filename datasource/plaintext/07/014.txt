
--- page 080r---
Prima
n° 59 fin 60
Serenissimo Principe
non hebbi che sabbato passato con l’ultimo ordinario le lettere della
Serenità vostra delli xi di agosto con la copia di quanto è stato fatto
communicar all’Eccellenze vostre dall’eccelso Consiglio di xci. Esse lettere mi
accennano, che alli doi mi haveva scritto anco altre sue
le quali non mi sono pervenute, et comprendendo, che in esse
vi fosse nello stesso soggetto materia di momento mi spiace
non haverle ricevute; tanto più, che qualcheduno mi ha addiman-
dato s’era vero, che fosse stato scoperto un altro tradimento sopra
la città di Venetia a che non ho saputo
fondatamente risponder. Ma mi consolo, et laudo Dio bene-
detto, che per sua bontà mostri ogni giorno segni della
protettione, che tiene di quella serenissima Republica et liberi quel
serenissimo Dominio dall’insidie de’ suoi nemici. Se stimerà la Serenità vostra
esser a proposito il mandarmi, (ancorché tardo) le sudette
lettere delli doi di agosto, me ne valerò secondo porterà 1’occasione;
come mi serviranno quelle delli xi per risponder, et asseverar
in generale la gravità delli eccessi, 1’iminenza del pericolo
et la necessità dell’essecutione, come appunto mi com-
manda, che non altrimenti faccia.
Altre lettere dei 21 pur d’agosto erano aggiunte alle sudette
delli xi con gl’avvisi di ciò, che vostra Serenità ha sperato per
compimento del contrattato con le Maestà imperiale,
et di Bohemia; et quelli a chi vengono gl’avvisi dell’
essecutione restano molto ben capaci della sincerità, et
integrità di quella serenissima Republica.

--- page 080v---
Quello che tutti continuano a dire è, che Spagnoli non siano
già mai per perdonar alla Serenità vostra; ma cercaranno non
potendo altrimenti di farla spender o per un verso, o per
1’altro, et che particolarmente dalla parte di mare sia ella per esser
travagliata più che mai; et tanto più si conforma il
concetto per quello che monsignor di Langarach ne ha scritto
ai signori Stati in sue lettere arrivate avanti hieri a sera
che dice haver l’ambasciator di Spagna detto assolutamente,
che il suo Re è risoluto di continuar a contrastar alla
Serenità vostra in golfo. Se ciò sia vero vostra Serenità l’haverà havuto
dal luoco proprio.
Come è stato inteso volontieri l’arrivo delle dodici navi di questo
Paese al suo servitio; così con desiderio si attenderà, che
habbino a riuscirle di sodisfattione nell’adoperarle.
Il signor principe Mauritio, che fui a visitare prima del
suo partir per Sconoven mi disse a questo proposito delle
navi. E bene che cosa vuol fare la serenissima Republica con tante
spese? Vuol ella lasciarsi consumar dai Spagnoli? Certo
non doverebbe più tardar a dar dentro. Il loro fine
è di consumarla. Hanno quei signori il modo, la forza, et
con che farlo non doverebbono star così. Io risposi che
non si era mancato dalla parte di vostra Serenità perché più di
una volta l’eccellentissimo signor Capitan generale haveva scorse le
rive della Puglia et tentata, et aspettata 1’uscita dei
vasselli del duca di Ossuna; ma o hanno scapato 
--- page 081r---
 l’incontro o sono stati retirati dentro il porto di Brindisi;
et poco tempo fa erano usciti del golfo. Ripigliò questo è
vero tratto spagnolo per consumare. Et nel proferir questi
concetti ben mi avidi, che li diceva con affetto et con desiderio
che si procedesse innanti; et così vorrebbe anco l’universale
di questo Paese.
Qualcheduno mi ha detto, che alcuni dei marinari delle navi habbi
scritto qui, che all’arrivo fatto a Corfù con la flotta non
siano stati trattati come aspettavano. Mi spiacerebbe
che questa voce si publicasse. Io per me m’imagino, che
quegl’illustrissimi signori rettori per l’ordinaria loro vigilanza, et
pensiero, che hanno alla salute publica, non habbino
voluto darli pratica, et che le lettere questo vogliono
inferire perché non mi saprei imaginare, che altro possi
haver data materia di scontento. Le genti di questa
Natione, et massime li marinari sono di tal natura,
che bisogna governarsi con loro, come se fossero de’
figlioli, et con farli conoscer destramente le cause di
quanto si opera mostrar, et usar con essi una tal qual
apparente amorevolezza, et esterior effetto d’amore
perché se li farà far ogni cosa; né usciranno mai
ad alcun indoglienza. Vostra Serenità è prudentissima, ha un
prudentissimo senatore a cui tocca commandar le
genti, onde troppo ardirei aggiunger di vantaggio.
Nell’informatione, che mandai con le mie lettere dei 14 del passato 
--- page 081v---
 dissi assai chiaramente alla Serenità vostra quanto importasse ogni nave
per la sua portata per mese tanto per il noleggio, che per li
viveri, et soldo dei marinari. Hora mi occore aggiun-
ger quel tanto che intenderà dal qui alligato foglio
che ho stimato così bene perché a parte ella habbi l’infor-
matione, che si riceva in questi particolari.
Aspetto con desiderio la lista delle genti, che si saranno trovate
nella flotta, et così di mese in mese; et con questa haver rimessa
anco di denaro per poter sodisfar all’instanza delle
mogli, madri, o figli di quelle genti perché cominciano a
ricorrer alle Amiralità per esser suffragate sopra il
soldo dei loro mariti, o parenti; et mi viene accenato
che potrebbono far ricorso anco a me. Volentieri
resterei libero da questa influenza.
Tornò qui il Luz da Amsterdam, et come mi ero presu-
posto non portò quello, che aspettavo: lasciò ordine
al secretario, che, come ho poi havuti avvisi attendeva
a metter insieme li conti, et documenti necessarii sopra
essi. Io starò a veder il successo, et quando troppo si
tardi perché vostra Serenità habbi notitia dell’essito del denaro
le manderò il conto in generale di quell’Amiralità; haven-
dolo, dall’altre doi assai particolare.
Ho riformate (così instato) le lettere del signor Pietro Evertson pagabili
al signor Melchior Noirott, dove prima erano pagabili al signor
Nicolo Perez, havendo esso Evertson accordato così col Caland[rini] 
--- page 082r---
 et come prima erano al primo di questo mese saranno con
la data delli 8, et servono per ducati mille novecento vinti
da contarsi in banco per il nolo della nave San Francesco
per il quarto, et quinto mese.
Altre lettere ho fatto anco per il capitan Henrico Cornelison Denis
per ducati 1640 pur pagabili in banco per il nolo del quarto
et quinto mese al signor Guglielmo Dopengyser per il vassello
nominato Li tre re. Anderò così facendolettere agl’altri
compartecipi per li restanti nuove vasselli.
Scrive qui il capitano della nave Pavona con lettere dei 24 del
passato a’ suoi portionevoli, che si trovava costì solecitando
la sua licenza, essendo licentiata l’altra nominata San Paulo;
ma che si era tirato in lungo senza poter vederne
una risolutione con continuatione di gravissimo interesse,
rischio di guastarsi il vassello, consumo dei viveri,
et altri inconvenienti; il che essagera con le cose passate
dicendo che eran state fatte pagar le spese a lui
et a’ marinari mentre fu alla catena, et confessando
di haver ricevuto il denaro, che li era stato levato
di cassa. Dice che vi haveva trovato mancamento
di 12 overo 14 reali da otto in circa, che sarebbono
intorno a’ 34 fiorini di questa moneta. Dice di più
che pareva, che vostra Serenità lo volesse haver in servitio
ma aggiunge oh guardate, con che animo doppo
tanti stratii potrò servir volentieri. Li signori Stati 
--- page 082v---
 mandorono a leggermi la lettera per il suo secretario pregandomi
a nome loro di scriver a vostra Serenità che non lo volendo
in servitio lo licentiasse, et usasse seco quel termine
di humanità, et munificenza, che stimerà proprio per
non far cridar queste genti. A questo secondo capo
diedi espresso segno di non andarmi a verso l’instanza
et dissi in generale, che doi cose bisognava, che
causasse la dilatione della licenza al detto Capitano
o che la serenissima Republica volesse valersi del
vassello in suo servitio; o che costui fosse tanto
impertinente, che si andasse meritando sempre
qualche mortificatione; et le sue lettere ne darano assai buon inditio. Sorrise il secretario, et poi mi pregò
che in ogni modo ne scrivessi.
Delli doi vasselli destinati per il duca di Guisa l’uno è in
Tessel tutto ad ordine, et per far vela non li manca
che denaro. L’altro è ancor ad Encusen con
mancamento di qualche provisione ancora. Partino
quando vogliono comincieranno ad arrivar assai
tardo. Sono di già passati cinque mesi in circa se non
più, che si è cominciata l’opera credevano sino
alla fine di luglio esser usciti in mare ma cami-
nandosi da questi marinari con una assai natural
ordinaria ostinata lentezza, tutti quelli, che hanno
a passar per di qua incontrano dilatione, che fa 
--- page 087r---
 talhora perder la patienza. Gratie etc.
Dall’Haya a’ xi settembre 1618
di vostra Serenità
humilissimo et devotissimo servitore
Christofforo Suriano

--- page 087v---
Al serenissimo principe di Venetia
n° 59 fin 60


--- page 083r---
In lettere delli Haya n° 59 de’ xi settembre
1618
Se ben altre volte ho espresso l’ordine col quale si governano questi
signori Stati nel pagar le sue genti di marina, quando sono sopra
le sue navi da guerra quanto ai viveri, et salarii: con tutto ciò
aggiungerò anco questa a quello che ne ho scritto, et all’infor-
matione, che inviai a sua Serenità con mie lettere dei 14 del
passato.
Per li salarii dalle prime paghe in poi che si sborsano dai signori delle
Amiralità ai loro marinari per uno, o doi mesi più et meno
secondo la qualità del viaggio non se li dà a loro, o poca cosa
ma si vanno sovenendo le mogli, o loro famiglie, secondo che
li detti signori sono avvisati, che siano in vita li marinari a’
quali al suo ritorno del viaggio avanza anco dei medesimi loro
salarii qualche parte di denaro.
Per questo ricevono d’ordinario quasi ogni mese una lista o rollo
di quelli, che si trovano in esser con la nota di quanto hanno
havuto a buon conto del loro soldo per sapersi regolare nel
distribuir poi a parte a parte quello, che o è ordinato dalli
stessi marinari, overo stimano essi signori esser bene, et esser bastante.
Una simil nota è necessario, che venga anco mandata qui a me da
sua Serenità delli marinari, che sono nelle dodici navi, che
ho fatte armare, et che ella ha distinta di mese in mese a
nave per nave con l’ordine a chi doverà dispensarsi il
denaro, et ciò sarà facile a farsi dai capitani delle
stesse navi ognuno per la sua: perché queste povere
donne, et figlioli, che strilano ai magistrati delle

--- page 083v---
Amiralità siano consolate con qualche sovegno.
Intorno ai viveri ho già rappresentato, che hebbero ordine li capitani
farne la provisione per 13 mesi. Cioè tre per li soldati del
colonello Anstenraedt, et li dieci per 1464 marinari in circa
che si sono trovati alle mostre, et nelle dodici navi; et tanti viveri
è obligato ogni capitano mantenere; ma perché doverà fra
questo tempo andar mancando il numero tanto più doverà
avanzarsi il tempo della provisione a pro di sua Serenità perché
se hanno obligo di mantener 1464 teste quelli che
saranno di meno serviranno a far che resti la vettovaglia di più
quando in sua piazza non vi siano aggiunti altri marinari.
Quanto alli tre mesi per li soldati del Colonellato sarà stato facile
l’haverne il conto per l’interesse dell’uno, et l’altro capitano
di nave, et delle militie. Cioè se vi sopravanzi viveri, o
habbino intaccato più delli tre mesi in materia dei viveri.
Il mancamento del detto numero de’ marinari nelle navi può esser
o per morte, o per fuga; overo per la libertà, che la serenissima
Republica o l’eccellentissimo signor Capitan generale per essa ha di levar per ognuna
delle navi dieci di essi marinari cioè tre bombardieri, et
sette marinari o soldati marinari, che sarebbono 36 bombardieri,
et ottanta quattro marinari che fanno in tutto cento vinti
di più ve sono altri cento vinti ordinati da me espressamente
che habbino ad esser alla assoluta dispositione di sua Serenità per
metterli sopra altri vasseli, il che fu per essecutione de’ precedenti com-
mandamenti; ma dovevasi osservar questo, che non si mettessero 
--- page 084r---
 sopra altri vasselli, che fiaminghi, o per dir meglio holandesi. Scrissi
intorno questo particolar de’ bombardieri, et marinari quasi a mezo
delle mie seconde lettere de’ 13 marzo all’eccellentissimo Senato: onde questo
numero dei primi cento vinti, et forse di altrettanti, che a parte
a parte potessero levarsi, et dei morti, et fuggiti non consumando li
viveri nelle navi con le quali sono venuti resta a sua Serenità questo
avanzo, che venirà a servire per più che per dieci mesi
essendo minor il numero di quelli, che fano il consumo.
Essendo in obligo li capitani dei vasselli mantener li marinari
ordinarii a sei soldi per giorno per il vito, et dieci per
quelli mangiano dentro alla camera di puppa fu stabilito
che della medesima maniera havessero a continuare per li detti
dieci mesi, et mentre staranno in servitio della Republica
ben inteso però, che se li viveri, che doveranno comprar di là
doppo spirato il tempo delli detti dieci mesi, o doppo ’l consu-
mo di essi viveri per l’avanzamento, che se ne havesse fatto
costassero più di quello vagliono in questi paesi, che sua
Serenità doverà haver risguardo a rifar li capitani delle
navi quanto alla spesa; essendosi essi presuposto, che
al sicuro li viveri costino più di là che di qua.
Hanno come ho detto havuto ordine di far la sudetta provisione
per dieci mesi per li marinari, et tre per li soldati dell’Anstenraedt
et così hanno affermato di haver essequito, et tanto caricato
nelle navi; onde essendosi pagati sette mesi cinque per li marinari,
et doi per li soldati, ne restano ancor sei al compito numero 
--- page 084v---
 dei tredici.
Per li quali sei mesi dovendosi pagar di qua, doverà venirne
di là la nota per quello potessero haver havuto
li capitani a conto di essi viveri dall’eccellentissimo signor Capitan generale
altrimenti per il conto mandato da me con le sudette lettere
dei 14 essi viveri importarebbono per sei mesi essendo tutte
le genti in esser al numero di 1464 teste fiorini ottantaquattro
mille, et novantanove in circa; che fanno ducati trentatrè milla
seicento quaranta. Da lire 6 soldi 4 per ducato.
Et per tanto per essi viveri, et per sodisfar all’instanza di queste
donne o famiglie de’ marinari bisogna necessariamente, che
sua Serenità mi rimetti denaro per quella quantità, che
stimerà propria, et necessaria a queste sodisfattioni,
che sarà anco col vantaggio della serenissima Republica perché sarà
meglio pagar di qua cinquanta piacchi per un scudo da
sette lire moneta corrente, che di là sette lire per cinquanta
piacchi, et per questo mi è stato fatto sempre apparere,
et io l’ho scritto all’eccellentissimo Senato, che nanco denari, che
dasse di là alli marinari meglio sarebbe, et riuscirebbe
di suo maggior vantaggio: perché mi rimetterebbe il
ducato a cinquanta piacchi, et questi li pagarei come
fossero scudi.
Per il noleggio delle navi tutte sono sodisfatti li portinevoli fino
al terzo mese del denaro, che tenevo dalli signori delle Amiralità,
et per il quarto, et quinto vado facendo le lettere in vostra Serenità 
--- page 085r---
 già ne ho fatte tre per le navi San Marco, San Francesco, et Li tre
re, et così anderò seguitando con le restanti nove sin che sarò
ricercato per li detti quarto et quinto mese non interrompendo
l’ordine perché sua Serenità sappi a chi, et fino a che tempo
sono pagati li noli di essi vasselli, et possi così di mese in mese
andar sodisfacendo di là, poiché non può haver il cambio
a più di cinquanta piacchi per ducato.
Tanto ho stimato proprio, et degno della notitia della Serenità vostra
et al mancamento supplirà la sua singolar prudenza.

--- page 085v---


--- page 086r---


--- page 086v---
Informatione intorno li
viveri, et salarii delli ma-
rinari delli xii vasselli, et
delli noli per essi
nella prima n° 59
