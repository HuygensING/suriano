
--- page 195r---
n° 73 sola
Serenissimo Principe
fu il segretario di monsignor di Boisise quello, che hieri otto venne qui
espressamente con lettere dalla corte, et l’uno, et l’altro ambasciatore
furono lunedì nell’assemblea dando parte a nome di sua Maestà
christianissima dell’apertura fatta dal cardinal di Savoia del matri-
monio, et dell’apparenza, che vi era della buona conclusione di
esso. Non espressero la cosa per fatta, ma la descrissero in
termine tale, che si è formato concetto, che lo scritto da
monsignor di Langarach si fermasse sopra la certa conclusione
et questi signori ne fano consequenza indubitata, perché altri-
menti non si sarebbe mosso il Re a far communicar il
trattato.
Nell’ufficio procurorono d’imprimere nei signori Stati, che la
communicatione, che loro faceva far il Re era perché
conosceva concorrer nella perfettione di tal affare anco
l’interesse di queste Provincie; et che amandolo sua Maestà
a pari del suo Stato voleva usar di questa confidenza
con far loro parte delle cose sue, et tenir con essi continuata
la buona corrispondenza; promettendosi anco, che dal
canto suo haverebbono fatto con lei lo stesso di quello,
che passava nell’interno del suo Governo accennando
delli affari presenti. Continuando pure a parer loro
strano, che non siano fatti partecipi di ciò che segue.
Con parole generali furono gl’ambasciatori ringratiati della
communicatione dell’avviso senza però condescender ad
altro particolare.
Monsignor di Boisise (per quanto si sa) ha tentato col mezo del
secretario suo di esser richiamato; ma par che ritornato 
--- page 195v---
 non habbi ripensato l’effetto del suo desiderio, et egli vorrebbe
pur haver havuta licenza di partire per sollevarsi dalla
paura, che qualche giorni passati ha havuta da un acci-
dente, che gli sopravenne, et lo tenne anco a letto; non
gli parendo esser qui nelle congionture presenti necessaria la
sua dimora: perché a Dordrechet si lascia, che quel sinodo
facci da sé nella materia ecclesiastica, et quanto allo stato politico
si apriva da’ signori Stati, et da sua Eccellentia senza alcuna communi-
catione.
Avanti hieri, che fui a visita di signor principale mi fu detto che
Bernvelt negava tutto sopra che era essaminato, et pareva
strano mentre si havevano et lettere, et inditii manifesti contro
di lui; ma che hora si attendeva a far come un summario
di tutti li più essentiali punti per venir a nuova repiti-
tione dell’essame, et poi a quella risolutione, che sara sti-
mata più propria.
Monsignor di Sciatiglione principal colonello di queste truppe francesi è
arrivato qui hoggi terzo giorno, et alcuni affermano
che egli habbi havuta commissione dal Re di operar
quanto più a servitio di monsignor Bernvelt. Doverà anch’egli
regolarsi secondo che vedrà la materia disposta.
Si conosce molto bene nell’animo di questi signori, che non vorrebbono,
volontieri dar disgusto alla Francia; ma meno vorrebbono
che la Francia s’impedisse in cose, che pretendono esser di
particolar consequenza al Governo, et allo Stato. Et sono
d’avviso subito, che habbino cavato il veto di quanto
ricevano da monsignor Bernvelt, et dagl’altri prigioni 
--- page 196r---
 di espedir ambasciator a sua Maestà christianissima per rappresentarle lo stato
dell’affare; et esser stati necessitati per il ben publico et per
la commune quiete di queste Provincie devenir all’essecu-
tioni, che sono seguite sin qui.
Come questi signori Stati pensano a tal risolutione; così dispiace loro
grandemente per molti rispetti veder la poca buona intelligenza
che passa al presente tra la corona di Francia, et d’Inghilterra
non si trovando né nell’una, né nell’altra corte ministro
di quelle maestà, et stimano non complir ai loro interessi, et al
servitio di queste Provincie, che così continui, massime approssi-
mandosi il tempo delli dodici anni dello spirar delle tregue,
dovendo l’una, et l’altra di quelle maestà esser il diretario
di questo negotio, quando doppo li dieci anni, che saranno
forniti ad april prossimo dovesse cominciar a trattarsi
alcuna cosa come sta nel contratto. Et vorrebbono bene,
che si trovasse ripiego, et che qualche principe s’interponesse
per rimetter la residenza d’ambasciatori tanto dall’una, che
dall’altra parte: et senza dubio dal loro canto non inter-
metteranno qual si sia ufficio per questo buon effetto.
L’avanzar che fece il conte di Bergh con li mille cavalli che con le mie
lettere de’ 25 del passato scrissi riverentemente alla Serenità vostra verso
Paterborn fu per la voce, che corse, che quel Vescovo fosse
in stato moribondo, et per esser pronti ad assister al possesso
che voleva prenderne l’arcivescovo elettor di Colonia. M’à detto
conte di Bergh ha fatto alto a Rurmonda. Havendo havuto
avviso, che ’l Vescovo era tuttavia in vita.
In questo Consiglio di Stato doppo gl’ordini dati alle frontiere

--- page 196v---
Che la cavallaria dovesse star pronta ad ogni commandamento, si era
risoluto, che ’l principe Henrico fratello di sua Eccellenza et generale
di essa andasse in persona per assister occorrendo al lantgravio
d’Hassia, come uno de’ confederati a queste Provincie tra
li principi dell’Unione, et che pretende sopra le terre di quel
Vescovato, il qual già s’era mosso. Et se ben non haveva
ancor fatta qui instanza di assistenza in ogni modo
stimavano che fosse necessario esser pronti parendo che
complisce più al servitio loro, che quelle terre […]ssero in mano
del Lantgravio loro confederato et della stes[sa] religione,
che nell’elettor di Colonia di diretto loro inimico. L’ordine
però alla cavallaria non è ancor levato, et si stavi atten-
dendo quello ne seguirà.
Sono assicurato, che li capitoli della concessione per la Compagnia dell’
Indie Occidentali si sono mandati alle Provincie per vederli,
et confirmarli. Io ne ho havuta una copia, che come sarà
tradotta nel nostro idioma la manderò alla Serenità vostra.
Mi ha detto qualcheduno, che li commissarii, che partirono fin
della passata settimana per Inghilterra ne tratteranno, et forse con il
Re stesso. Quello a che sia per risolversi quella Maestà vostre Eccellenze
l’intenderanno dal proprio luoco. Io da questo Ambasciatore
detta Maestà non ho cavato altro se non, ch’ella sentirà
volontieri, che si effettui il negotio per il male, che ne possono
ricever Spagnoli. Et da altri mi viene persuaso, che quando
quella Maestà vi concorri come si crede, darà ella
il consenso a’ suoi sudditi, et mercanti di esser a parte;
ma difficile sarà il cavar denaro per assistenza dalle 
--- page 197r---
 mani della Maestà sua per contribuire come faranno questi
Stati; et come fanno nel negotio dell’Indie Orientali. Starò
attendendo quello verrà scritto dalle Provincie per avvisar il
tutto alla Serenità vostra.
Quanto questo negotio disgusti a’ Spagnuoli vostra Serenità già l’haverà inteso
dalla stessa corte di Spagna. Di dove dicono, che se non è arrivato
deve capitar di breve a Brusseles ma tal don Gio. di Veglia
huomo stato altre volte nelle dette Indie Occidentali, ch’è
intelligentissimo delli affari di là; a fine come informato
di servir qui di consiglio ai serenissimi arciduchi per ostar a questo
tentativo; ma sarà fatica gettata, quando accordata
la concessione dei capitoli si accordi poi la maniera dell’equi-
paggio, et il denaro che vi vorrà per mantener la Compa-
gnia, et la guerra in quelle parti, che va in necessaria
consequenza.
Partì il Luz come ho scritto domenica. Et essendo venuto
a mia visitatione il signor principe Henrico martedì passato
ho cavato da lui, che haveva data commissione ad esso Luz
di attestar in particolare la buona dispositione et devotione sua
verso quella serenissima Republica, et che occorrendo, che le cose andassero
innanti a maggiori travagli per vostra Serenità haverebbe incon-
trata volontieri ogni occasione di servirla. Et come ho detto
havendomi accennato questo tanto in passando, io sodisfacendo
per complimento con parole generali, et con concetti, che ho
stimati proprii, ho procurato, che si conservi in lui la
buona volontà, che dimostra, che non mancarò di andar
nutrendo ad ogni buon fine: se ben mi giova sperare in

--- page 197v---
Dio benedetto, che vostra Serenità non habbi ad haver necessità, che se li
facci questa offerta; et così ne pregarò di buon cuore là detta
Maestà sua.
Sto aspettando di intender la risposta che li signori dell’amiralità
d’Amsterdam faranno alla lettera, che loro scrissi. Mi
avvisa il Calandrini, che l’agente del Kerckoven
ha scritto a’ detti signori della rimessa, che vostra Serenità mi haveva commessa
et che non credeva esser così presto qui, onde desideravano
haver denari. Io intenderò le lettere di detti signori, procrasti-
nerò (finché vedrò poterlo fare) ad andar in Amsterdam
come lo veggo per publico servitio necessario; et in tanto
darò ordine al Calandrini, che vadi approntando il denaro.
Non lascierò di aggiunger alla Serenità vostra che sono stato avvertito di
qualche lamento, che si fa tra li parenti di questi marinari
et soldati perché non ricevono alcuna lettera dalle case loro
né meno qui dall’armata, et che pur si sa che gl’uni
scrivono agl’altri. Questo causa qui notabilissimo disgusto
et ogni buon ordine, che vostra Serenità facesse dare, che non
fossero ritenute (come si persuadono questi) le lettere o
che vano, o che vengono, sarà proprio della prudenza
della Serenità vostra: perché non si puol agl’interessati levar
così facilmente l’impressione.
Ancor non è comparso l’ordinario d’Italia, il qual attendo
con devotione sperando, che mi possi portar qualche maggior
lume toccante questo affar delle navi, et marinari. Et
io con questo mando la replicata delle lettere dei doi n°
settantadoi. Gratie etc.
Dall’Haya a’ 8 decembre 1618
di vostra Serenità
humilissimo, et devotissimo servitore
Christofforo Suriano

--- page 198r---


--- page 198v---
Al serenissimo principe di Venetia
n° 73 sola

