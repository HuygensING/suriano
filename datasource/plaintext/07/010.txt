
--- page 060r---
n° 55 sola
Serenissimo Principe
le lettere mie de’ 14 che dovevano capitar a vostra Serenità dimani tarderanno
otto giorni di vantaggio causa il messaggiero, che non è arrivato in
Anversa, che doppo l’ispeditione dell’ordinario. Me ne duole per la tassa
che potrò haver appresso di lei di negligente; ma mi assicuro, che o
si haverà imaginata la causa; o almeno intesala doppo condanerà
quello da chi nasce il mancamento. Con dette lettere mandavo
l’informatione, che vostre Eccellenze illustrissime mi commandorono di farli havere
tanto per le navi, che per le genti da guerra; et perché tengo per
fermo, che la replicata sia arrivata tanto in tempo in Anversa
che venirà insieme col dispaccio sudetto dei 14 per abondar in
sicurezza che dette informationi et quanto nelle lettere de’ 21 le
scrivo le pervenghino mando qui aggiunta un’altra copia
di tutto; et l’ispedisco per la via di Amsterdam alla volta di
Colonia.
Questi signori sopra la mia espositione toccante li doi vasselli arrestati, et poi
liberati non m’hanno detto alcuna cosa; né credo siano per dir-
mene altro. Non so mo se delibereranno sopra quanto loro
remostrai esser necessario, che li suoi marinari fossero avvertiti
per non incorrer negl’inconvenienti, et a fine, che non si possi
pretender nell’avvenire ignoranza mentre viaggiano, et traficano
nel golfo.
Essendo venuto anco questo ordinario senza avviso dell’arrivo dei
vasselli in golfo sta dubitando ognuno di qualche sinistro
et io in particolare vivo con l’animo molto perplesso. Mi scrive
il signor Calandrini che un solo haveva avviso della loro gionta
a Corfù, et che si teneva per fermo, che l’armata napolitana doveva 
--- page 060v---
 tornar in golfo.
Mi aggiunge anco che li partionevoli de’ vasselli oltre la mesata che
li faccio pagare vorrebbono, che li facessi pagar anco la quarta
già scorsa. Non veggo di poter condescender con vantaggio di vostra Serenità
et con discapito ancorché fosse di poco non lo devo fare. Pur troppo
ha il publico sostenuto aggravio in questa ispeditione navale
mi farò iscusare col mezo del signor Antonio Luz che parte per Amsterdam
et porterà le presenti. Et li farò prometter, che a Venetia sarà
pronto il denaro di questa, et dell’altra mesata che scaderà tra
li 6 et 21 del mese venturo. Saranno vintidoi milla ducati
si compiacerà per tanto la Serenità vostra commandar che siano messi in
pronto: et da parte accioché alla presentatione, che gl’interessati
faranno far delle mie lettere ne habbino l’esborso, et così conso-
larli, et renderli sodisfatti con tal prontezza et il medesimo Luz
haverà anco cura di solecitar l’ispeditione dei conti appresso quell’
Amiralità.
Il placart, che ispedii a vostra Serenità la settimana passata, del quale mando
qui aggiunta un’altra copia con il dupplicato delle lettere de’
21 ha havuto forza di far depor l’armi a tutti li soldati in
queste poche piazze di Holanda, et farli licentiare. Una gran
parte di essi non sì tosto havuto quello che li fu detto di darli per
sodisfattione è passata dalla banda suddita a’ serenissimi arciduchi
alcuni a Bolduch altri in una, et altri in un’altra di quelle piazze.
Anzi ch’è stata avvisato il signor principe di Oranges, che me lo ha
detto, che ’l viaggio di sue Altezze in Fiandra non era per
altro rispetto, che per trovarsi in luoco vicino per assister col suo 
--- page 061r---
 consiglio a quello si havesse stimato proprio, quando si havesse
potuto cavar profitto da queste dissensioni; et io anco sono stato
avvisato, che andavano su et giù officiali, et genti da quella
parte, et si erano mandati alcuni pezzi in Bolduch: segno
che Spagnoli non dormono, et a tutto quello, che concerne il loro
interesse sono lesti.
Questo Ambasciator francese sta aspettando, che si rispondi alla sua espositione
se ben vede assai chiaro, che la sua venuta qui non serve a gran
cosa mentre tutto va passando sotto l’auttorità dei signori Stati
et del signor principe Mauritio; et che par hora che ’l partito armi-
niano habbi la minor parte in questo affare: né il detto
Ambasciatore ha potuto con quanti ufficii habbi egli fatto levar
l’impressione, che sia stato fatto venir dal detto partito.
Onde si va dicendo dagl’istessi Francesi, che presto doverà
tornarsene, non li restando gran cosa a fare poiché non può
divertir il sinodo la cui convocatione resta pur stabilita
da’ signori Stati; et perché ha veduto non poter meno far cosa
alcuna intorno al mantenimento di detti soldati; o haver
egli l’honore almeno, che fossero licentiati sotto la sua auttorità
et ho saputo, che sua Eccellentia li ha detto chiaramente ch’era un
mal contrastare contra sei Provincie intere, et contra una
gran parte delle città di Holanda; et massime che si è pur
veduto, che ad un solo batter di tamburo in questo luoco
tutto ha havuto effetto conforme alla volontà de’ signori Stati
così ha parlato il signor Principe ad esso Ambasciatore sabbato, che
fu seco per buon spatio di tempo.

--- page 061v---
Sua Eccellentia l’istesso giorno di sabbato, che la vidi per termine di
complimento mi disse, ch’ella haveva, che far assai a divertir
le voci, et far constar vane le publicationi, che volesse intraprender
et far riussir a suo g[u]sto tutte le cose; et più che havesse in
animo, et volesse far patrone del Paese; et qui mi considerò
che sarebbe stato misero lo Stato suo, quando havesse accettato
un tanto peso, che senza intrichi, né fastidii haveva quanta
auttorità voleva era rispettato, et amato, che altrimenti col
dominio di questi paesi in mano con popoli avezzi alla libertà
carichi d’impositioni sarebbe stato un schiavo, poco amato,
et invidiato, et mi affermò con qualche asseveranza, che
non ha già mai havuto un pensiero al mondo in questo particolare
et che più tosto vorrebbe, che la tregua si rompesse, et si
rinovasse la guerra per potersi adoprare in armata, che questo
sarebbe il suo vero gusto, come è il suo desiderio. Io mostrai
di applauder alla prudenza dell’Eccellenza sua et di godere
del suo confidente parlare. Se sua Eccellentia habbi altro in
mente di quello preferisce non vi è chi lo sappi facilmente pene-
trare; ben alcuni tra questi intrichi, et vedendo tanta auttorità
in questa casa di Nassau il principe Mauritio governator
del Paese, capo delle militie, general per terra, et per mare
il conte Guglielmo governator in Frisia, il conte Ernesto governator in
Gheldria, et hora della città di Utrechet amati dai popoli,
vano speculando, et essaminando l’interno, et fano congietura,
che se bene il signor principe Mauritio non ha disegno per sé stesso
lo habbi per il fratello conte Henrico più giovane 
--- page 062r---
 dodici o tredici anni di lui; et che quando potesse
veder assodate le cose a sicurezza secondo il suo gusto fasse
maritar il detto conte Henrico; et quell’assoluto dominio che non havesse
l’Eccellenza sua per sé stessa in questi Stati fosse per farlo cader o nel
Conte, o opportunamente nei figli di lui. Queste sono cose
lunghe; et i discorsi fondati nell’apparente auttorità, che si
vede in questa casa di Nassau.
In effetto al solo nome di sua Eccellentia pur che si dirigano gl’affari
ne’ presenti tempi, et ben si è veduto in questa occasione l’amore
et benevolenza de’ popoli verso di lei, come all’incontro anco di
quelli del proprio partito hora sgridano contra Bernvel, et
quelli massime, che temono esser cassi dai magistrati delle
città di Leidem, Harlem, et altre, et sino si mutano delli deputati
nelli collegi delle Amiralità solo sospetti di dipender dall’
altra parte; onde tanto maggiore si fa la displicenza
di monsignor di Boisisse ambasciator francese.
Ancor esso Ambasciatore nel negotio particolare toccante il principato di Oran-
ges non ha fatta altra apertura, che di dir a sua Eccellenza haver
alcune lettere, et documenti, con che li farà veder le preten-
sioni legitime, che ha il Re sopra il detto Principato: di ma-
niera che par che la Maestà sua o gli vogli contender il possesso
o glielo vogli far saper troppo buono. Et ella ha risposto
all’Ambasciatore, che non era necessario, che gli facesse veder alcuna
cosa, che a lui bastava il possesso di tanti anni, che
haveva nella sua casa, et che il veder quanto egli diceva
sarebbe stato un metter in contesa ciò che legitimamente 
--- page 062v---
 teneva esser suo di diretto, et proprio dominio; che però poteva
tenir esse scritture appresso di sé, et riportarsele, non essendo a lui
di contestar lite con il Re, ch’era assai potente con quante
più valide, et più potenti ragioni ragioni che havesse havute et con
li minime dell’altro canto della Maestà sua di levarsi di
auttorità, et di forza il detto Principato. Resta disgustata
l’Eccellenza sua di questa maniera di trattare de’ Francesi, se ben non
dubita, che se li facci torto. Et alcuni vogliono, che questi
siano fomenti di monsignor di Luines, tenendosi per fermo, che
ardisca di aspirar a quel Principato.
L’ultimo ordinario m’ha portate lettere della Serenità vostra de’ 4 del presente
con gl’avvisi del Friuli, et di quello che teneva dalla parte di Napoli
che mi servono d’informatione. Gratie etc.
Dall’Haya a’ 27 agosto 1618
di vostra Serenità
humilissimo et devotisimo servitore
Christofforo Suriano

--- page 063r---


--- page 063v---
Al serenissimo principe di Venetia
n° 55

