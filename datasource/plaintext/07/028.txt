
--- page 190r---
n° 72
Serenissimo Principe
giovedì passato mi venero lettere delli signori dell’amiralità di Amsterdam
con nuove efficaci instanze per denari tanto per la sodisfattione
delli restanti viveri, che per sollevamento di queste povere donne
et famiglie dei matelotti. Non ho loro rescritto volendo prima
attender l’ordinario, che hieri a sera mi arrivò con lettere della
Serenità vostra dei 15 del passato, che appunto contengono questo
particolare. Con esse ho ricevute anco diverse copie di lettere,
et scritture per mia informatione, et veggo molto bene, che
anco vostra Serenità era in pena di attender dall’armata li particolari
documenti, et spetialmente li roli, et la specificatione di quanto
si deve esbursar a queste povere genti, ch’è più che
necessario. Veggo l’arrivo a piedi di vostra Serenità dell’agente
del Kerckoven, et che stava in punto per mettersi in viag-
gio per questa volta; et di tutto mi valerò per risponder
a’ detti signori.
Ma come per il particolar dei viveri non metto dubio, che divertirò
l’instanza, così quanto alle paghe parmi di veder infruttuoso
ogni tentativo; perché l’importunità, che quei signori hanno, la
povertà delle genti, et la stagione del verno, che le necessità
a ricercar denaro per provedersi li farà far nuove instanze
ma sia certa la Serenità vostra che ne darò meno, che sarà possibile
et se mi sarà possibile il divertir anco questo lo farò di
buon cuore: perché è impossibile, che questi signori possino
indovinar a dar il denaro a tutti quelli, di chi li ma-
riti, o li parenti sono in esser. Se ben li signori di Norholan-
dia hanno havuta una lista di quelli, che sono morti 
--- page 190v---
 sopra le quattro navi della loro ripartitione.
Io ho considerato riverentemente alla Serenità vostra con altre mie, che l’or-
dinario uso di questo Paese è che si assiste da questi signori
non riguardando totalmente se in effetto parte delle genti
siano o vive o morte; parendo loro di far poca perdita
per qualche poco denaro che dassero, come si suol dir di paga
morta.
Quello che vostra Serenità mi avvertisce di procurar, che ’l denaro almeno
che si havesse a dare fosse esborsato un tanto per compagnia
o capitano, sì che essi capitani restino obligati a bonificar
sopra li sopraviventi (sia detto con ogni humil riverenza)
non lo veggo negotio praticabile perché li marinari sopraviventi
non vorranno, che sia loro sminuita la paga per quello fosse
stato pagato per li morti, o falliti. Sentirò quello, che quei
signori mi risponderanno all’instanza, che loro farò di attender
l’agente del Kerckoven. Et quando con questo pretesto non
possi spuntare, dubito che converrò trasferirmi in
Amsterdam per stabilir, et trattar di questo affare alla meglio
mi sarà possibile con non lasciar dar denaro che alli più
bisognosi, et procurerò tutto il miglior ordine per conservar
la riputazione della Serenità vostra: perché questo non esser contentate
le donne di detti marinari fa effettivamente sparlare, et
dire in generale, che non sono pagati; et quel difetto, et
mancamento, ch’è di quei capitani ridonda sopra
li ministri di vostra Serenità, et sopra l’istessa serenissima Republica.
Tratterò della paga da farsi tutta di là; ma dubito, che 
--- page 191r---
 meno a questo si assenterà: perché qui vogliono queste donne
haver denari o pochi o molti tale è l’uso.
Io attenderò l’agente sudetto perché forse potrebbe haver tanto
in mano onde il denaro non sarebbe mal dispensato; et
procurerò, che tutto si facci cautamente, facendo l’esborso
alle Amiralità massime a conto di viveri con quella espressa
dichiaratione, che mi viene detata da lei.
Né lascierò di riverentemente dirle, che ogni conveniente sodis-
fattione che vostra Serenità può far dar particolarmente ai capitani, et
alli marinari delle dodici navi per essere state armate coll’
assistenza di questi signori, et particolarmente delli signori Stati Generali,
che vuol dir delle Provincie tutte non può servir se non
a gran capitale di quella serenissima Republica, per haverli pronti
in ogn’altra occasione (che Dio benedetto la tenga lontana)
a’ suoi servitii, come veramente veggo una general dispositione
et affetto verso il servitio di vostra Serenità.
Del negotio del trafico, over dei sali il Calandrini mi ha scritto ulti-
mamente che non ha potuto cavar construtto da quei mercanti
di Amsterdam; onde mi consiglia per migliore, et più spedita
informatione che vostra Serenità facci parlar di là a quei
mercanti, o fattori dei mercanti perché sul luoco caverà
ella molto meglio di quello si possa far di qua. Io in ogni
modo non mancarò di tener a cuore questo negotio per
quel di bene, che ne potrò ritrare.
Intorno al pagamento de’ noleggi delle dodici navi, mi viene
replicata l’instanza, che scrissi a vostra Serenità con le mie lettere 
--- page 191v---
 dei 20 del passato desiderando li portionevoli, che vostra Serenità
rimetti li undecimilla ducati, che importano li noleggi
ogni mese: perché il meno della rimessa di cinquanta
piacchi si contentano sia a loro danno, et il più a profitto
di lei. Così resteranno essi sollevati da spese, et ella
senza discapito libera dall’importunità di tanti soleci-
tanti et sopra questo attendono risposta.
La trattatione del negotio dell’Indie Occidentali va proseguendo
et è arrivata tanto innanti, che parmi intendersi si siano
mandati li capitoli della concessione, che faranno li signori Stati
alla Compagnia a tutte le Provincie per haverne il loro
consenso, il che non si dubita, che non habbi a seguire.
Nelle mie de’ 25 del passato, che non saranno qui aggiunte
replicate, le scrissi ciò che m’haveva detto il signor principe
Mauritio quando fui seco. Di quello anderò intendendo
di vantaggio vostre Eccellenze saranno avvertite.
Di ministro per residier presso sua Serenità come gl’affari del Paese
non sono ancor assodati; così non se ne parla in generale;
ma in particolare viene detto, che certo si manderà a vostra Serenità
et poi forse anco al signor duca di Savoia desiderando
questi signori stabilir l’una, et l’altra amicitia più internamente.
Hoggi quarto giorno sono arrivate lettere di Franza a questi
signori del suo ambasciatore con avviso, che a’ 12 del passato
era stato concluso il maritaggio della sorella di quella
Maestà con il signor principe di Piemonte. La nuova è
riuscita così cara a tutti questi signori quanto era bramata 
--- page 192r---
 et desiderata presupponendo, che questo non possi ridondar ch’è
a servitio anco degl’interessi da questa parte. Segue, che
Spagnoli a quella corte ne mostravano assai disgusto; ma che si
procurava di radolcire il loro mal stomaco con farli appa-
rere, che il matrimonio haverebbe servito a non lasciar
che ’l Duca fosse così facile a muover l’armi contra lo stato
di Milano, come ha fatto lo innanti. De’ quali concetti, et
del negotio tutto vostra Serenità ne deve esser anco meglio informata
di quello che potessi io dir di vantaggio.
Questi ambasciatori francesi non parlano di questa conclusione; ma dicono
solo haver avviso di buona apparenza, che habbi a
succeder; così mi disse appunto monsignor di Maurier hieri
che fu a mia visitatione. Et mentre si tratteneva meco
monsignor di Boisise lo mandò a chiamare perché eranno
venute lettere espresse di Francia. Né sin qui si è potuto
cavar altro. Può esser che non vogliano pubblicare se
pur hanno qualche cosa in questo proposito, che prima non
lo faccino a’ signori Stati, et al signor principe Mauritio.
Nel negotio de’ Bohemi non è stato fatto altro parendo esser bene
di star ad aspettar quelli, che pur si tiene, che doveranno
venir qui, et allhora devenir a quello che troveranno
meglio. Non si sa quando habbino ad esser in questo luoco. Io
riceverò per gratia dalla Serenità vostra di saper come regolarmi
occorrendomi parlar con essi a fine di poter accommodar li
miei concetti agl’interessi di vostra Serenità non havendo alcun lume
di questo negotio.
Qui si è inteso, che l’armat[a] spagnola, che già sei mesi attacò li

--- page 192v---
Holandesi nell’Indie, nel venirsene a Ternati in quel golfo
habbi havuta così gran burasca, che tutta è restata dissi-
pata, et fracassata, non essendo restati, che doi, o tre vasselli
calmi dalla tempesta, et che la mortalità delli soldati
et marinari ascendi sopra mille: et qui si gode grandemente
dell’avviso havendolo per buon pronostico a migliori successi
contra Spagnoli.
Al figlio di Bernvelt governator di Berghem Opsoon è stata levata
la carica, havendosi stimato così bene, che piazza di
tanto momento frontiera di Brabant vicina cinque hore
ad Anversa non stasse in mano di lui sospetto o che
disgustato della prigionia del padre potesse devenir a
qualche pernitiosa risolutione.
Al signor di Divenvord gentilhuomo principalissimo di questa Provincia
sarà dato il sigillo di essa Provincia tenuto già dal detto
Bernvelt; et non sono che tre giorni, ch’è stato levato
dalla sua casa; nella quale stava sotto custodia del secretario
di lui. Questa diminutione di auttorità indica anco
pochi buoni segni della sua fortuna. Si continua ancor
ad essaminar lui, et gl’altri prigioni.
Parte hoggi per costì il signor Antonio Luz. Haverà mie lettere
ad instanza delli mercanti, che lo mandano per la ricupe-
ratione dei loro crediti dal signor conte di Levenstein, et questi
signori, et sua Eccellenza si promettono, che alla loro instanza vostra Serenità procurerà
che habbi ogni buona sodisfattione.
Altre lettere haverà anco per lei con le quali accompagno la
copia delli conti datimi da questi signori delle Amiralità 
--- page 193r---
 della dispensa del denaro havuto da loro, et insieme li documenti
da’ quali egli farà veder a chi vostra Serenità commanderà il preciso
costo delle robbe tanto polveri, et altre munitioni, che
sartiami, et altri apprestamenti; et le darà anco notitia
di quello di più che stimerà proprio per il servitio di quella
serenissima Republica.
In oltre porterà con sé una nota, che ho havuta dal provisio-
[n]ero di Encusen dell’altezza, lunghezza, et larghezza
che vogliono esser le navi da guerra ben fabbricate, et
proprie a questo servitio, quando ella si risolvesse per
minor suo interesse, et maggior sicurezza far una sola
spesa coll’ordinar la fabrica di questa sorte de’ vasselli
da guerra di qua. Ho stimato proprio che ’l sudetto Luz come
informato rappresenti in voce simil affare all’Eccellenze vostre
che a mio parere per quello posso discorrer in questa materia
riuscirebbe di gran utile, beneficio, et riputatione della
Serenità vostra: perché fabricati li vasselli nel condurli costì
si potrebbono caricar di munitioni, o biscotti, legnami,
pegole, o altro per servitio pubblico; overo sotto altro
titolo cavarne il noleggio colla condotta di mercantie
fino a Venetia.
Il medesimo Luz s’è sempre meco mostrato zelantissimo verso il
servitio di vostra Serenità, et sin dal principio, che venni a questa
residenza l’ha fatto. Et fu quello, che il mese di
novembre 1616 mi fece scrivere della persona, che
sapeva quali fossero gl’andamenti dei Spagnoli 
--- page 193v---
 contro il servitio di vostra Serenità, et come si poteva ostarli et hora
anco se si compiaceranno lo communicarà a vostre Eccellenze non desi-
derando egli cosa maggiormente, che di dichiarirsi anco di
presenza servitor devoto, et affettionato di quella serenissima
Republica.
Già le ho scritto l’assistenza, che ho havuta da lui nelle
passate levate, et particolarmente nell’armamento delle dodici
navi, et havendolo sempre adoperato dal p[r]incipio
del trattar di detto armamento, che fu sin quando
mi venne l’estraordinario le feste di Natale dell’anno
passato sino a quest’hora, invierà anco delli commenti
della Serenità vostra ho stimato non poter contentarlo con
meno che di donativo di cento, et otto ongari havuti
in più volte. Et assicuro la Serenità vostra con la solita mia
riverente sincerità, che questo è denaro ottimamente
impiegato. Et forse ognuna dell’Eccellenze vostre havendo
veduti li passi, le fatiche, et li pericoli scorsi haverebbe
fatto più; ma saranno sempre a tempo di riconoscerlo
perché oltre il resto non ha mai tralasciato di divertir il
svantaggio, et procurar il vantaggio publico in tutte le cose. Gratie etc.
Dall’Haya a’ 2 decembre 1618
di vostra Serenità
humilissimo, et devotissimo servitore
Christofforo Suriano

--- page 194r---


--- page 194v---
Al serenissimo principe di Venetia
n° 72 sola

