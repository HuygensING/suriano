
--- page 012r---
Serenissimo Principe
il signor borgomastro d’Amsterdam Pavoni, et il signor sindico pur
d’Amsterdam suo figliolo hanno ricevuto lettere da quel
Console con avviso dell’arresto fatto far in golfo dall’
eccellentissimo signor Capitano generale della loro nave nominata Il pavone
tutta, et di loro sola ragione; et insieme della prigionia
del patrone di essa, nominato il capitano Roeloff o Rodolfo
Simonsin, et dell’esser stati posti al remo alcuni dei mari-
nari. Essendo l’uno et l’altro deputati all’assemblea
di questi signori Stati, loro medesimi gliene hanno data parte, et
lo stesso signor Sindico ha presa carica di venir a me
per significarmi questo interesse, et farmi instanza perché
procurassi appresso la Serenità vostra la restitutione del vassello, la libertà
al Capitano, et marinari; et la riparatione del danno.
Io non havendo informatione del seguito se non per quanto
egli me lo rappresentava, procurai di render sua Signoria
capace, che senza legitima gran causa non sarà stato
fatto l’arresto del vassello, et carceratione delle genti.
Mostrò di restar in parte persuaso, se ben non lasciò di
replicarmi, che essendo l’affetto de’ signori Stati, et di queste
Provincie singolare verso quella serenissima Republica, trattandosi
di sudditi di questo Paese poteva ben ella anco se vi
fosse qualche leggiero peccato, condonarlo; ma che li veniva
presuposto, che non vi fosse mancamento che meritasse la pena 
--- page 012v---
 ai marinari, l’arresto al vassello et che dovesse apportar danno
al padre et a lui interessati in esso; che però mi pregava
di scriver efficacemente a vostra Serenità in questo particolare. [L]a Serenità vostra
deve sapere, che questi doi soggetti, come principali nella
città di Amsterdam, possono quivi, et vagliono grandemente
in questo Governo per l’adherenze, per le dipendenze, et
per le richezze, et sono amati dal signor principe Mauritio,
et forse oltre le lettere de’ signori Stati, ancorché absente,
haveranno lettere dell’Eccellenza sua per vostra Serenità. Io posso attestarle
con verità haver havuto da questi signori sempre testimonii
di particolar devotione verso il servitor della Serenità vostra
et me ne diedero anco qualche segno nelle congiunture
delle passate levate con assentir alla commodità di esse,
come anco per l’avanzamento di quanto desideravo per
l’ultimo armamento dei vasselli; et di più per
dimostratione maggiore della sua buona volontà verso
la Serenità vostra hebbero pensiero di lasciar impiegar la medesima
nave arrestata in servitio di lei, come vedrà dalla copia
della lettera, che a tal effetto diedi in Amsterdam al
detto signor borgomastro Pavoni, la quale doveva esserle
resa dal medesimo Capitano della nave. Si promettono questi
signori ogni cortese effetto di buona corrispondenza verso
queste Provincie, et verso le loro persone particolari; et io 
--- page 015r---
 conoscendomi obligato sì per rispetto della Serenità vostra, per li favori ricevuti a servitio di
lei, le raccomando l’affare con quell’affetto, che merita l’efficace
instanza, che mi hanno fatta per la liberatione della nave,
et degl’huomini; et comporta la qualità di questi signori principali. Gratie etc.
Dall’Haya a’ 11 agosto 1618
[di] vostra Serenità
humilissimo et devotissimo servitore
Christofforo Suriano

--- page 015v---
Al serenissimo principe di Venetia


--- page 013r---
In lettere dall’Haya de’ 11 agosto 1618
Copia
Serenissimo Principe
il signor borgomastro Pavoni principale, et di molta auttorità in
questa città, et in questa provincia di Holanda mi è
venuto a trovare, et a farmi offerta per servitio della Serenità vostra
di una sua nave, che al presente si trova a Genova, et fra
pochi giorni doverà esser a Gozo, quand’ella habbi bisognio
di noleggiar altre navi per armarle ad uso di guerra sendo
sicuro, che et per la qualità del vassello et per esser ben armato,
et oltre ciò per esser il Capitano di valore, et isperienza
nella professione di mare, et avezzo in guerra maritima
resterà molto ben servita, et contenta del noleggio, che
potrà accordare. Mi pregò di darle questa mia per
vostra Serenità, volendo egli stesso farla presentare a fine
di dimostrar tanto maggiormente la devotione, et l’
affetto, che professa verso la serenissima Republica. Io ringratiando
sua Signoria della sua buona volontà, non ho voluto ricusar
all’istanza; et per informatione della Serenità vostra sarà qui
aggiunto descritto quanto grande sia il vassello, et come
armato. Gratie etc.
Da Amsterdam a’ 10 maggio 1618
di vostra Serenità
humilissimo et devotissimo servitore
Christofforo Suriano
La nave Pavona
Lunga 136 piedi, larga 34 piedi scarsi alta 13 piedi dal fondo
la seconda coperta cinque piedi, et un 4to la 3a coperta sette
piedi armata con 44 huomini 32 pezzi di ferro, et dieci periere
tra quelli di ferro sei sono delli signori dell’Amiralità.

--- page 013v---


--- page 014r---


--- page 014v---

