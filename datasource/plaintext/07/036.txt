
--- page 233r---
n° 80 sola
Serenissimo Principe
lunedì, o martedì prossimo procurerò haver audienza dalli signori Stati Generali per
communicarli gl’avvisi che ricevo nelle lettere della Serenità vostra de’ 22 del
passato, et farò loro, et al signor principe Mauritio quelle considerationi,
che in altre lettere pur del medesimo giorno mi vengono detate dalla
prudenza di lei; et di quello cavarò dagl’uni, et dall’altro le ne
darò col prossimo ordinario riverente conto. Questa sera di sabbato
mi sono pervenute le lettere; onde la dilatione dell’ufficio nasce dalla
giornata, che segue.
Il signor principe Mauritio doveva capitar hoggi nell’Haya di ritorno di Utrechet
et con l’Eccellenza sua in particolare premerò nella consideratione delli avvisi, et spetialmente
sopra l’ordine a’ vasselli da guerra di questi Stati che sono contra
corsari in conformità del pensiero, et commandamento della Serenità vostra
et questo perché sua Eccellenza è amiraglio, et come tale la direttione potrebbe
dipender da lei.
Per la corrispondenza di ministro non mancarò di nutrirne in questi signori la buona
dispositione, la quale come più volte ho humilmente scritto vi è; ma questi
affari del Paese non lasciarò, che vi si pigli il pensiero; oltre che vi sono
di quelli che vorrebbono haver qualche buona occasione di mandarlo
et particolarmente che fosse detto espressamente nell’assemblea, che vostra Serenità vuole
havere, et stringer aleanza con questi Stati; concetto altre volte scritto
da me, et sopra il quale potrà ella haver quella consideratione,
che stimerà propria per li suoi interessi, et per il suo servitio,
mentre par che venga desiderata questa espressa dichiaratione.
Ho sentita particolar consolatione, che vostra Serenità habbi aggradito il donativo
fatto al Luz; così mi prometto, che aggradirà anco qualche altra
riconoscenza che fosse fatta a soggetti da’ quali havessi ricevuto
servitio per [l]a Serenità vostra, potendo assicurarsi, che procurerò sempre,
che ’l suo denaro sia degnamente et fruttuosamente dispensato.

--- page 233v---
Quando fui in Amsterdam volsi cavar la risolutione di quei compar-
tecipi nei vasselli per la rimessa di qua del denaro, ma ho
trovato, che tutti non sono d’accordo, et che lascieranno per tanto
caminar li pagamenti, come sin qui è seguito. Il vantaggio della
Serenità vostra non era nel far la rimessa se non havesse la partita valso
più che cinquanta piacchi per ducato, et hora correndo così basso
il cambio tanto è a lei dar undeci milla ducati costì; quanto
inviar lettere di cambio per essi, di maniera che se non cam-
biano di nuovo questi interessati di parere si procederà in-
nanti ne’ pagamenti, come per il passato. Et sotto li 10 ho fatte lettere
per le tre navi restanti. In una lettera per doi navi Santa Giustina,
et Bontekoi, o Vacca macchiata, et nell’altra per la nave Il
re David.
Vostra Serenità haverà inteso dalle mie lettere prime de’ 8 del presente ( che
qui saranno congionte in replica colle seconde) quanto mi occorse
allhora, et come sia necessario il poner studio, et applicar l’animo
che in armata vi sia persona espressa, che per le dodici navi in
particolare habbi pensiero del dar di mese in mese le mostre, et
mandar di mese in mese la lista di quei marinari, che potessero
mancare, come anco a chi debba dispensarsi il denaro.
Le navi, et le genti sono state prese in servitio conforme all’uso
di questi paesi; di maniera che si ha da proseguire coll’istesso metodo
et quando vi sia persona, che habbi questa particolar cura tutto
caminerà bene: li capitani di esse navi non potranno ap-
portar pregiudicio a vostra Serenità, ella viverà senza questo pen-
siero, et di qua anco tutti resteranno sodisfatti; ma in
particolare queste Amiralità, che vuol dir li signori Stati Generali
poiché da essi hanno elle la carica, et la soprintendenza 
--- page 234r---
 in questo affare. Aspetterò l’ordine, che si compiacerà di darmi per
la nuova istanza di tenir in servitio le navi, poiché si va
approssimando il tempo allo spirar delli dodici mesi, per li quali
si sono li signori Stati contentati di risponder a nome di vostra Serenità.
Se li signori dell’Amiralità vogliono distribuir la valuta delli
trenta milla ducati anco per le donne, et famiglie de’
marinari mancarà assai per la sodisfattione delli restanti viveri.
A questo bisogna, che sia sodisfatto, et sia estinto questo debito
per haver tanto meno a travagliare: in ogni modo queste
Amiralità fanno la ricevute, et sono obligate a renderne
il conto giusto.
Devo anco riverentemente avvisarle, che oltre quanto le ho scritto
essermi stato detto dalli signori dell’amiralità di Amsterdam
mi hanno anco fatto sapere di vantaggio, che dicono li
capitani non dover per la differenza della moneta esser ag-
gravati né haver alcuna perdita, essendo stato loro accor-
dato, che per ogni sette lire correnti di Venetia haveranno
cinquanta piacchi: anco in questo è necessario, che vostre Eccellenze
pongano pensiero: perché dovendosi pagar di qua denaro per
le paghe si farà in fiorini, et di là non vorranno che se li
sconti che sette lire correnti per doi fiorini, et mezo; quando
però non accordassero l’Amiraglio, et li capitani in qualche
maniera, che si potessero agiustar le partite a commodo
et servitio reciproco et per poter contentar queste donne
quattro delle quali prima del partirmi di Amsterdam essendo
in casa del Calandrini mi venero ad affrontare dicendo
che volevano li loro mariti a casa; et io doppo haverle
usate buone parole vedendo non poter acquetarle, le dissi, che 
--- page 234v---
 mi dassero li nomi dei lor mariti; risposero con furia che no, ma
che volevano venir con altre all’Haya a dolersi colli signori Stati Generali
et cominciarono a prorumper nell’impertinenze nella loro lingua
onde destramente me la colsi per non sentir di peggio, facendogli
dire, che andassero alli signori dell’Amiralità che l’haverebbono contentate.
Queste sono atte a far mille esclamationi; onde replico riverentemente
alla Serenità vostra, ch’è più che necessario, che vengono li roli, et gl’
ordini necessarii di tempo in tempo: in tanto però procurerò,
che le cose passino con ordine tale da mo’ innanti, che
resti in quanto più si possi ognuno contentato; come già
ne ho pregato quei signori di Amsterdam.
Vostra Serenità nei conti, che ho consignati al Luz haverà veduto come li
contadori di queste Amiralità, che hanno maneggiato il denaro
si hanno ritenuto una per cento così accordatoli dai signori, così
vorranno anco continuare per altro denaro che li capiterà nelle
mani. L’oppormi a questo non so come possi farlo mentre hanno
la fatica, et il travaglio del ricever, et del contare. Parmi
che l’aggravio sia di qualche consideratione poiché si addossa a
vostra Serenità, et havendo tocco così in passando a quei signori perché fosse
levato, hanno mostrato non assentirvi: di maniera che credo
che sarà impossibile, che si avanzi questo punto. Io ho stimato
mio debito significarlo alla Serenità vostra ad ogni buon fine.
Al mio ritorno d’Amsterdam trovai il signor principe Mauritio partito
per Utrechet ove è stato a deponer sei nobili da
quel Consiglio imputati d’haver havuti li medesimi pensieri, che
sono stati fomentati da Bernvelt, et gl’altri prigioni a’
quali si doveranno nella prossima assemblea di Holanda
che si comincierà ridur la ventura settimana deputar li giudici 
--- page 235r---
 poiché ognuno vuole vederne la speditione.
Col signor principe Mauritio è andato questa volta anche il principe
Henrico suo fratello, il che ha levata l’impressione totalmente,
che ognuno haveva che questi doi fratelli o fossero d’accordo
in mostrarsi disgustati l’un dell’altro; o che in effetto vi passasse
tra loro disgusto.
Con questo Principe non mancarò di nutrir la buona volontà che
dimostra verso il servitio della Serenità vostra et procurerò destramente di
cavar come da me quello, che desidera saper della
sua inclinatione, et della sua pretensione. Altre volte so di
haverle scritto, che questo Principe come quello ch’è qui general
della cavallaria non si muoverebbe o per picciola truppa, o per
carica inferiore, o che non fosse maggiore di quella che ha appresso
li signori Stati, dai quali, quando havesse ad esser impiegato
bisognerebbe, che havesse la permissione: tuttavia non mancarò
di cavarne li pensieri con tutte quelle circostanze che
potrò maggiori.
Essendo venuto il secretario del conte Gio. di Nassau padre del già conte Gio. Ernesto
in quest’Haya per alcuni particolari affari di esso Conte m’è venuto
a trovare per nome di lui; complendo meco per parte anco del conte
Guglielmo suo figlio per gl’honori, et favori ricevuti da vostra Serenità
et di commissione di esso signor conte Gioanni m’ha pregato di
raccommandar il buon effetto dell’instanza, che ha fatta
far alla Serenità vostra per qualche sollevo di spese alla sua casa
et di haver lettere particolari in questo proposito. Io per ogni
buon rispetto non ho stimato bene ricusar all’instanza:
la sua pretensione la doverà specificar, o far rappresentare
alla Serenità vostra, che farà quello, che stimerà proprio per 
--- page 235v---
 conservarsi amorevole, et affettionato esso Conte, la casa, et li figlioli.
Et ho scoperto dal parlar del detto secretario che è parso strano al padre
che non habbi il figliolo potuto avanzarsi nell’haver il colonellato
del fratello; et che almeno si sentirebbe molto honorato se
con qualche annual stipendio, o pensione fosse dichiarito in
servitio della serenissima Republica. Mi par d’intender che
fra un mese sia per venir esso conte Guglielmo a farsi conoscer
qui a sua Eccellentia: io non mancaro di usar seco tutti quei termini
di honore, et dimostrationi di stima, che conoscerò poter cor-
risponder alla publica volontà: in tanto se dalla Serenità vostra
mi sarà detto in ciò qualche cosa di vantaggio l’essequirò.
Del paese di Brabant non ho che avvisar alla Serenità vostra di certo altro
se non l’arrivo di un corriero di Spagna. Hanno publicato
con doicento milla scudi per corte cesarea; ma non si sentiva
ancorché si facesse levata per sua Maestà imperiale. Ben dicono
che si farà per il mese venturo nel paese di Lieges.
Nella stessa città di Lieges viene scritto essersi scoperto qualche trattato
di dar essa città a sacco da alcuni, che vi sono della religio-
ne riformata. Alcuni sono stati presi, et particolarmente uno
che fuggito di là s’era retirato sulle terre del signor principe
Mauritio in quello dei serenissimi arciduchi, il quale ha
spedita richiesta a sua Eccellenza per esser liberato, ma poco può
promettersi della sua intercessione. Mentre hanno per
suspetto esso prigione et lo dichiarano complice nel detto trattato.
Anco a Venlo nello stato di sue Altezze par, che si sia
scoperta qualche mala intelligenza pur da qualcheduno
della religione; ma vi si è tosto rimediato.
Dalla parte pur di Lieges viene avvisato, et riportato anco di 
--- page 236r---
 bocca, che ’l Re catholico manderà certo in queste Provincie
uno dei proprii figlioli, affine di stabilir il governo, et assi-
curarsi della manutentione, et conservatione alla casa delle
Provincie, che sono in mano de’ serenissimi arciduchi. Sono voci
che altre volte sono state sparse. Vostra Serenità ne deve haver
inteso, o intenderà i suoi più certi particolari da altra
parte, et massime dal proprio luoco. Gratie etc.
Dall’Haya a’ 12 genaro 1619
di vostra Serenità
humilissimo, et devotissimo servitore
Christofforo Suriano

--- page 236v---
Al serenissimo principe di Venetia
n° 80 sola

