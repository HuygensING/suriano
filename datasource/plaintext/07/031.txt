
--- page 204r---
n° 75 sola
Serenissimo Principe
nell’ultime lettere mie delli xi, che ispedii d’Amsterdam scrissi alla Serenità vostra
ciò che havevo coperato appresso quei signori dell’Amiralità intorno ai
pagamenti per li restanti viveri; et per le paghe dei marinari, che
sono nelle dodici navi. Viene aspettato da quei signori, et da me con
desiderio l’agente dell’amiraglio Kerkoven affine di saper, come
regolarsi, dovendo portar egli, come ha scritto li roli, et li conti
dei aapitani.
Ispedite le sudette lettere mie delli xi hebbi occasione di trovarmi con
uno dei signori del collegio dell’Amiralità sudetta, che mi replicò il
concetto, che sarebbe stato più che necessario uno che particolarmente
havesse cura di far far le mostre, procurar, che ’l denaro fosse
distribuito, come si deve a profitto publico, et sapesse dar conto
di quello, che si ritenesse di mese in mese per queste povere donne.
Già in esse lettere ho scritto a sufficienza, et la Serenità vostra colla
prudenza sua prevederà quello, che sarà di suo interesse, et di
suo servitio. Il saper chi sia vivo, o morto è necessario perché
ognuno indifferentemente ricorre a questi magistrati, et le più
povere in particolare sono quelle, che più compiangono; et saremo
sempre allo stesso, se non si trova ripiego, et ordine, che di mese
in mese si habbino li necessarii documenti. Hoggi appunto
sono stato attorniato in questa casa della Serenità vostra da otto, o dieci
donne, che a tutta forza volevano, che havessi lettere dei loro
mariti; ma più denari per esse. Con belle et più buone parole
ho procurato di consolarle colla speranza della venuta del
sudetto agente dell’Amiraglio, et capitani, et le ho mandate
assai sodisfatte con questa buona speranza, che se dura longo
l’effetto di essa, dubiterò di nuovo influsso, et di nuova
importunità.
L’ordinario d’Italia della passata settimana non mi portò lettere della

--- page 204v---
Serenità vostra et fino a quest’hora non è arrivato l’altro, et lo sto attendendo
con desiderio per saper la partenza per qua dell’Hamel agente
del Kerkoven; a almeno qualche buon lume con che possi regermi
a sodisfattione publica.
Al mio ritorno all’Haya, che fu mercordì trovai, che questi signori ambasciatori
di Francia erano stati nell’assemblea generale di queste Provincie
il giorno innanti a far ufficio tutto diretto all’interesse del signor
Bernvelt, dicendo in sostanza, che il Re lor signore non tra tanto
attivato dalla curiosità, che volesse intender, come passavano
gl’affari di questo Stato; ma che mosso da quella buona
volontà, che tiene della conservatione dell’unione in queste
Provincie desiderava vedere, et sentire, che le attioni dei signori Stati
fossero portate alla notitia del popolo quali sono desiderate
senza sospetto di passione, et lontane da ogni interesse; et
però dovevano non con il rigore; ma con la moderatione proce-
der contra il signor Bernvelt, et gl’altri prigioni, fuggendo il
castigo essemplare; perché questo sarebbe un dar nell’estremo
et essacebar gl’animi già punti dalle passate riformationi
senza haver il frutto, che si desidera della publica quiete,
et tranquilità in questo Stato; che sua Maestà non poteva far di meno
di non attestar quello, che in effetto ella, et il suo Consiglio have-
vano sempre trovato nel signor Bernvelt, che si fosse adoperato
in ogni tempo come un buon patriota, et le sue attioni, et
ufficii alla corte di Francia esser stati portati, et maneggiati colla
medesima intentione per la conservatione dell’aleanza dei
signori Stati con quella Corona; onde non si poteva sua Maestà persuader
in lui mancamento tale qual si suspetta, che se fosse sarebbe
ella la prima a procurargli il castigo, et di tal essempio, che
servisse molto bene a tener in freno le operationi, et pensieri 
--- page 205r---
 diretti al deservitio della libertà di questa Provincia; che nel
caso del signor Bernvelt, et degl’altri prigioni fornito il processo
debbano deputarsi soggetti o giudici non sospetti; et in somma
in tutto l’ufficio andorono mescolando concetti pieni di efficacia,
ma interpretati pieni di passione, et d’interesse. Col solo
dimandar in scritto la propositione di detti ambasciatori fu loro
risposto dal Presidente, et fin a questa mattina non era stata
risoluta del tutto la risposta, che in ogni modo si tiene per
fermo, che sarà sopra generali, ringratiando sua Maestà christianissima
dei suoi buoni consigli, et del pensiero, che ha al servitio, et
consideratione di queste Provincie, et che nell’affare del signor
Bernvelt, et degl’altri prigioni procederanno con quella equità,
et giustitia, che si deve.
È riuscita di mal gusto la sudetta propositione al Generale, et par-
la ognuno con non poco sentimento contra gl’ambasciatori; anzi
che viene pubblicato, che non habbino sottoscritta la loro
espositione, et ch[e] siano entrati in sospetto li signori Stati, ch’ella
non sia fatta di consenso del Re (così mi è stato riferito) et
che gli habbino fatto dir di sottoscriverla.
Questo negotio travaglia grandemente l’animo di questi Signori, et tanto
più quanto sospettano, che siano gl’ufficii appassionati, et
che le commissioni direttamente non vengano dal Re; ma dal suo
consiglio giudicandolo lo stesso, ch’è stato questi anni passati
[il] che tutto non giova punto a monsignor Bernvelt.
L’ufficio che han fatto gl’ambasciatori sudetti viene coadiuvato in particolare
da monsignor di Sciatiglione, il quale come quello, ch’è colonnello
generale delle genti francesi sia per consequenza addito
continuo al signor principe Mauritio onde facilmente può discor-
rer, et parlar coll’Eccellenza sua, et procura d’imprimerle, che 
--- page 205v---
 si deve evitar ogni rigore contra esso Bernvelt per mezo di lei
affine che non si addossi ad essa o sospetto o passione.
Io ho visitato questo Cavalliere, et l’ho trovato tutto pieno di queste
commissioni, et che la sua venuta qui ha questo principal oggetto;
ma si crede, che può honore, et poco frutto siano per riportar
gl’ufficii di lui. Non si sa quello che ne risulterà dagl’ufficii
degl’ambasciatori.
Alcuni vogliono, ch’egli abbi a trattar secondo, che gli venirà fatto
della poco buona intelligenza, che passa hora tra la corona di
Francia, et Inghilterra, et massime con questi signori che hanno tanto inte-
resse con dette doi corone. Et egli a me disse a proposito, che
bisognava bene, che questi stati tentassero ogni stradda per il loro
servitio, che li duoi re s’intendessero bene insieme; ma che
la serenissima Republica sarebbe stato sufficientissimo mezo.
Mi ha detto esso monsignor di Sciatiglione, che non si trattenirà qui più
che sei, over otto settimane; et volse inferire per quanto cavai
dal suo discorso finché si espedisca questo negotio de’ prigioni
se ben non se ne espresse assolutamente.
Si publica al presente da questi ambasciatori di Francia, et da’ Francesi
il matrimonio concluso tra Francia, et Savoia, et che
hora si vede chiaro, che sua Maestà non mira ad altro fine, che a
dar bilancio alla vastezza de’ pensieri del Catholico collegandosi
con così stretta parentella con il signor duca di Savoia. Et monsignor
Sciatiglione mi disse che il suo Re non sarebbe stato
lontano dal procurar il ducato di Milano nella persona del
principe di Piemonte; passando nel discorso tanto avanti
che se havesse voluto il re della Gran Bertagna queste
Provincie unirsi con la Francia, et la serenissima Republica si poteva
levar anco il rimanente delle Provincie suddite ai serenissimi 
--- page 206r---
 arciduchi dal dominio de’ Spagnoli.
Qui per hora non si mira tant’oltre; ma al progresso, che siano per
far Bohemi et la confermatione della rotta, che hanno havuta
imperialisti riesce di gran contento. Non si dichiarano qui anco-
ra di assister, o non assister a’ Bohemi, aspettano quell’ambasciatore
o agente, che par che sia destinato a questa volta; ma più
desiderano intender quello, che risolverà il re della Gran
Bertagna; et havendosi inteso per l’ultime lettere di Ale-
magna, che il conte di Mansfelt doveva per li medesimi
Bohemi venir appresso la Serenità vostra staranno con desiderio atten-
dendo anco quello che ella risolverà sopra l’instanza del detto
Conte.
Stimano qui alcuni, che al presente la casa d’Austria sia in stato assai
pericoloso, et dicono, che se il re di Spagna haverà necessità
di tener genti in Italia, et non poter valersi di esse per farle
passar i monti; facile sarà a’ Bohemi il proseguir innanti
et dar legge dell’Imperio. Et è certa opinione, che da questa
parte si farà ogni possibile perché quei Stati de’ Bohemi continui-
no la guerra; ma si vorrebbe anco, che da’ principi italiani
si dasse occasione al re di Spagna di tenersi armato in quella
Provincia, perché fosse necessitato a spender, et non valersi di
quelle forze per di qua.
Avvisano di Spagna, o così fanno publicar Spagnuoli, che al
sicuro sarà guera fra la Maestà catholica, et la serenissima Republica essendo
risoluto quel Re voler il transito libero per il golfo per ogni
sorte de’ vasselli suoi, o che dipendino da lui per poter
per esso mandar gente armata in soccorso de’ principi di
casa d’Austria: non intendendo, che la serenissima Republica gli habbi
a far alcun ostacolo; ma la Serenità vostra di questi concetti deve 
--- page 206v---
 haver maggiore, et più fondata certezza dai proprii luochi.
In Amsterdam mi fu riferto da mercante, che purché habbi buoni avvisi
in quella piazza, che Spagnoli habbino pigliati in nota li nomi di
tutti li dodici capitani dei vasselli, che ho spediti di qua, et sono
al suo servitio, per farli qualche dispiacere in ogni caso, che o
nel ritorno, o in qual si sia tempo capitino alle spiaggie sog-
gette a sua Maestà catholica.
Qualcheduno mi ha voluto assicurare, che di Doncherchen sia stata
mandata gran quantità di polvere, et altre amunitioni di
guerra per Malega, ove par che Spagnuoli vogliano far
magazino a fine di poter prontamente imbarcarle, et
mandarle dove essi vogliono; come anco che il simile
fanno a Gibilterra.
Di più ho anco presentito, che li Robiani mercanti in Anversa
habbino commandata la fabrica di gran quantità di botte in
questa provincia di Holanda, le quali così in fassi manderanno
parte a Gibilterra, et parte al detto luoco di Malega per ser-
vitio dell’armata spagnola.
Vostra Serenità haverà inteso l’avviso della presa fatta da’ corsari
de Barbaria di una nave di questi paesi, che haveva carico
di cento sessanta miara di polveri destinate per il servitio di
cotesto arsenale. Dispiace la perdita agl’interessati, et in
generale, che siano capiate esse polveri in mano di quelle genti.
A questo proposito non sarebbe se non bene che vostra Serenità considerasse,
se le tornasse più a conto (come sarebbe in effetto) il far condu[r]
le polveri in tempo che escono le navi armate da guerra di
questi signori Stati: perché verrebbono di conserva con esse fin passato
il distretto, et forse passerebbono anco le dette navi più oltre
quando la Serenità vostra ne facesse far istanza alli signori Stati; et 
--- page 207r---
 in un medesimo tempo non solo potrebbe far provisioni di polveri
ma di pegole, cattrami, legnami, et altri apprestamenti con
minor suo interesse, et manco dispendio; et in un medesimo
tempo potrebbe far far l’istesse sicurtà qui, che fano far
li mercanti. Sia detto questo tanto con ogni debita riverenza
et è per l’avantaggio, che mi par riceverebbe il publico, con non
sottoporsi ai partiti, che si può creder che quelli da chi sono
fatti vi vogliono far ogni profitto; mettendo a conto et spese, et
sicurtà; et ogn’altro interesse.
Come haverò fatto far l’esborso di tanti milla fiorini quanto importe-
ranno li trenta milla ducati de’ quali la Serenità vostra mi dà commissione
nelle sue lettere dei 15 del passato, io haverò caro saper la
maniera con che mi doverò governare mentre può esser, che
l’agente del Kerkoven sia per pretender interamente ottanta milla
fiorini; perché li trenta milla ducati non possono rivenir a
tanto stante che il cambio della piazza di Ansterdam per
Venetia non si fa al presente ne anco a novanta sei grossi,
overo quaranta otto piacchi per ducato, come ho havuti gl’altri.
Certo è un gran interesse per vostra Serenità, et sia il cambio di là
pur basso quanto si voglia sempre riuscirà più avantaggioso
il rimettermi di là a qua, che il prendersi da me a cambio
per far pagar costi. Io però mi rimetto humilmente alla
prudenza di lei, che sul fatto conosce meglio quello sia
di suo maggior profitto.
Mentre stacco per terminar le presenti mi capitano le lettere della
Serenità vostra de’ 24 et 29 del passato. Non mancarò di essequir
li commandamenti di lei tanto con li signori Stati, quanto con il signor principe
Mauritio, portando agl’uni, et all’altro gl’avvisi, ch’ella
mi manda con le conditioni proprie al negotio, et di tutto 
--- page 207v---
 col prossimo ordinario darò riverente conto a vostra Serenità.
Col medesimo messaggiero, che mi ha portate le sudette lettere, ne rivevo
anco dal Pasini da Brusseles, che mi scrive publicarsi in
quella corte da’ Spagnuoli, che la congiura, che fu detta di
Venetia sia una favola inventata dall’Eccellenze vostre per qualche
loro disegno, et come essi Spagnoli lo vano dicendo; così
mi afferma il Pasini, che sostenta in contrario colla verità
del fatto.
Di più si aggiunge che don Alonso della Cueva scrive di Milano
che il conte di Levenstein era
a Venetia havendo la serenissima Republica riformato il suo reggi-
mento in quattro compagnie di trecento fanti l’una, et
esso Conte a Venetia faceva predicar da un suo ministro
in sua casa con grandissimo scandolo, et che di tre predicanti
ne habbi scielto uno per lui il migliore, et li altri mandati
a Vicenza, ove predicavano.
Bisogna che venga anco da’ nemici della Serenità vostra certo avviso, che
a questo proposito non lascierò di dirle essermi stato scritto da
Ansterdam, che già qualche giorni erano posti in camino
per Venetia tre theologi, o predicanti della confessione
augustana: et chi me lo scrive mostra curiosità di saperne
il vero, che nondimeno mostra tenerlo per una falsità, et
una maligna impostura per denigrar alla vera, et sincera
religione nata, et nodrita in quel serenissimo Dominio.
Saranno qui aggiunte le replicate delle mie lettere de’ [6] et [11]
del presente. Gratie etc.
Dall’Haya a’ 15 decembre 1618
di vostra Serenità
humilissimo, et devotissimo servitore
Christofforo Suriano

--- page 208r---


--- page 208v---
Al serenissimo principe di Venetia
n° 75 sola

