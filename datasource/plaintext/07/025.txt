
--- page 178r---
n° 70 sola
Serenissimo Principe
conforme alla prudente volontà della Serenità vostra mi servirà di sola infor-
matione quel tanto, che ricevo nelle lettere sue de’ 28 del passato,
et procurerò con questi avvertimenti, et con quelli, che si compiacerà
di susseguitarmi di andar avantaggiando nelle presenti occorrenze
il servitio di lei.
Quasi in conformità vengono anco avvisi tra particolari in questa corte
delle attioni del duca di Ossuna, et delle gelosie, che va appor-
tando a vostra Serenità; et tutti concludono, ch’ella malamente potrà
già mai assicurarsi della volontà dei Spagnuoli verso di lei; mentre
con mal occhio han veduta sempre la sua grandezza, et riesce loro
dispiacevole, ch’ella li facci testa, et servi di diversione ai
vasti pensieri, che tengono contra la libertà della provincia
d’Italia; che quello che procureranno sarà di condur la Serenità vostra
con qualche artificiosa maniera a licentiar et navi, et genti,
et particolarmente le forestiere, che tanto le sono costate per li
transporti; a fine con nuovi tentativi, et nuove gelosie,
darle materia di nuova spesa. Nel qual proposito opinione
è del signor principe Mauritio (oltre quello, che riverentemente
scrissi la passata settimana con le mie dei 13 che saranno
replicate con queste aggiunte anco le replicate dei 6) che
se pur vostra Serenità havesse a licentiar qualche numero di genti
lo facesse di quelle del Paese, et all’incontro tenesse un buon
corpo delle forestiere già accostumate, et assuefatte alla
qualità di quell’aria per esser particolarmente ben servita, et evitar
le sudette spese.
Qui non si attende con maggior spirito ad altro, che al radrizza-
mento dello Stato, et al fermarvi la quiete con pensiero, et
desiderio di trovar tal via con che possino nell’occorrenze mostrar 
--- page 178v---
 francamente il petto allo Spagnuolo.
Si sono mandate ultimamente in guarnigione a Roterdam (cosa nuova)
sette compagnie, che hanno particolar cura di tener in freno quel
popolo commosso per esser stato chiamato alli signori Stati uno di
quei predicanti del dogmo arminiano. Et furono prime le
donne a tumultuare, accompagnando esso predicante dalla
chiesa alla casa, et fermandovisi, come per guardia, scrivendosi
essersi sottoscritti molti, et molti risoluti mantenerlo. Vi vuol
flemma, et dolcezza a governar queste genti: viene però
stimata la cosa di poco momento.
Hora si essamina monsignor Bernvelt, non intermettendosi giornata.
È trattato come criminale, stando a testa scoperta innanti a-
gl’assistenti, che sono dieci; et più tre fiscali, et un secretario
et (come si suol dire) gli fanno far una confessione generale,
cominciando dal principio del governo, nel progresso delle
fattioni, et surprese, et sino ai presenti tempi.
Come altre volte so di haver riverentemente scritto alla Serenità vostra parmi, che
tra le colpe se gli adossino queste dua, che sia stato contrario
alli affari della serenissima Republica, et a quelli di Savoia, et mi è
stato accennato da qualcheduno, che se fosse qui monsignor di
Monthou forse che per modo di discorso si cercarebbe di
cavarne da lui confronto. Come anco non si è fuori
d’opinione, che con bella maniera, et sotto altro pretesto portando
lontano il concetto si cercarà cavar qualche cosa da
me. Nel che starò avvertito, et spero che anco li pru-
denti avvertimenti della Serenità vostra mi potrebbero capitar in tempo.
Ella sa ciò che scrissi nel primo foglio delle mie lettere n° 61 de’
18 settembre havermi tocco in questo proposito monsignor di Maurier 
--- page 179r---
 ambasciator ordinario di Francia, onde bisogna, che vi sia qualche cosa
questo, et l’estraordinario ancora stano pur mirando il fine. Maurier
scontento della disgratia, quasi dichiarandosi partiale, et l’altro
scontentissimo perché non gli è data parte di alcuna cosa, et desidera
esser richiamato alla corte: ma fino che dura il Sindaco si tiene per
fermo, che starà, per vederne l’essito, et ciò che si delibererà
dei prigioni, et di monsignor Bernvelt in particolare.
Hanno questi signori presa per mano l’instanza delli signori Stati di
Bohemia. È ella di haver seicento milla fiorini di Alemagna.
Parlano di volerli ad imprestido con cautioni sufficienti
della restitutione in certo spatio di tempo, che sarà limitato
vi è opinione, che condescenderanno a qualche cosa del
proprio: altri tengono altrimenti per l’urgenze presenti
del Paese, et per che par, che ’l bisogno di quei Stati non
sia così grande; ma che se pur lo faranno sarà per dar
eccitamento di principi dell’Unione a sostentar essi Bohemi.
Già scrivono, che questi siano entrati con detti principi
in colleganza, et che hora tentino tirarvi anco il signor duca di Sassonia; ma
vostra Serenità deve haverne più sicuri, et sinceri avvisi.
Solecitano questi signori l’ispeditione dei loro commissarii per Inghilterra et il
non haver servito il vento ha data materia che s’è ritardata
haveranno in commissione di procurar, che le cose restino in
maniera stabilite, che mentre Inglesi vorranno participar del
negotio nell’Indie Orientali contribuiscano anc’essi alla spesa
in caso di guerra, che fusse da’ Spagnuoli fatta a quei popoli,
a’ quali questa Compagnia è a tal effetto obligata per
contratto. Inglesi haverebbono ben volontà del farlo, ma
vorrebbono, che ’l loro Re contribuisce, come fanno li signori Stati 
--- page 179v---
 alla Compagnia della sua Natione.
Doveranno anco trattar di evitar le cause de’ disgusti, che ben spesso
succedono tra l’una, et l’altra Natione per la pesca delle balene
negotio, che preme grandemente da questa parte per l’utile, et commodo
che cava il Paese dalla detta pesca.
Tra li tre commissarii auttorizati dalli signori Stati Generali ve n’è uno
di molto spirito, et molto stimato. M’è egli venuto a visitare
mostrando desiderio di haver lettere da me per l’eccellentissimo signor ambasciator
Donato, accioché in quello che può coadiuvi il servitio di queste
Provincie, et l’accommodamento di quelle differenze. Io ad ogni
buon fine non negarò all’instanza; ma quell’eccellentissimo signore regolerà
li suoi ufficii, conforme alla sua prudenza, come conoscerà
esser servitio della serenissima Republica.
Non si è fuori d’opinione, che questi commissarii non habbino a pro-
curar di penetrar bene l’intentione del Re, et di quella corte
per il matrimonio del Principe con la figlia di Spagna, il qual questi
Stati sentirebbono mal volontieri, che proseguisse.
Ben si vorrebbe, che si stringesse quello della sorella del Christianissimo col
principe di Piemonte, et si attende con desiderio il successo
delle trattationi del signor cardinal di Savoia.
Una nuova si è sparsa da domenica in qua in questa corte, et è, che
il signor cardinal di Lerma sia stato disgratiato dal Re si sia
ritirato dalla corte, et che sua Maestà catholica rivedeva le scritture
di lui. Tutti qui ne parlano; ma si attendono migliori avvisi
per certificarsi della sincerità, o vanità del reporto.
Io speravo haver d’Amsterdam qualche nota per il comercio
con quella scala; ma non mi è venuta. Ho havuta la supplica
che li mercanti presentorono alli signori Stati contra il loro

--- page 180r---
Console per costì: credendo, che forse non riuscirà discaro ad alcune
dell’Eccellenze vostre il vederla la mando alle presenti.
Con doi altre lettere ho compito la sodisfattione del noleggio del
sesto, et settimo mese per le dodici navi. Elle sono scritte ai 14 dello
stante, l’una è di ducati mille doicento ottanta per la nave
Il re David pagabile al borgomastro Vibram Janson Scram, o
a chi ordinerà. Nella forma stessa ho fatta l’altra per la nave
Lo specchio per il capitano Proost per ducati mille settecentosessanta.
Et a questo proposito non lascierò di aggiunger alla Serenità vostra quello sono
avvisato esser stato discorso in questo particolare et è, che nell’avenire
per li pagamenti delle mesate delle navi fosse servita rimetter
di qua ogni mese undecimilla ducati, che tanto importano li noli.
Che se il cambio verrà più basso delli cinquanta piacchi per
ducato questi mercanti si contenteranno di perder il di meno, che
sarà, et venendo anco qualche alteratione, che il cambio
montasse; il di più delli cinquanta piacchi doverà esser a profitto
di quella serenissima Republica. Mi viene considerato, che questo
sarebbe di commodo a lei, et agl’interessati, perché ella
non haveria a far far tante partite, et servirebbe a profitto di
questi partionevoli (senza danno di lei) convenendo al presente
pagar una per cento di provisione, et qualche altre spese. Pare a
me serenissimo Principe, che questo si potrebbe fare, né veggo,
ch’ella habbi a riceverne alcun pregiudicio, et questi havereb-
bono la loro sodisfattione. La cosa non è stata risoluta. S’ella la
troverà buona me ne potrà avvisar la sua volontà, et ne aspetto la
risposta. In tanto scriverò al Calandrini, che bisognerà, che di
questo (quando habbi a seguire) faccino una specifica chiara in
scrittura. Di quello succederà ne darò riverente parte alla Serenità vostra. Gratie etc.
Dall’Haya a’ 20 novembre 1618
di vostra Serenità
humilissimo et devotissimo servitore
Christofforo Suriano

--- page 180v---


--- page 181r---


--- page 181v---
Al serenissimo principe di Venetia
n° 70 sola

