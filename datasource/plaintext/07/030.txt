
--- page 199r---
n° 74 sola
Serenissimo Principe
doppo l’ispedizione delle mie ultime lettere dall’Italia n° 73 de’ otto
del presente mi capitorono le sera del medesimo giorno quelle
che attendono in risposta di mie dalli signori di questa Amiralità,
le quali, et particolarmente ciò che ad essi scriveva l’agente dell’ami-
raglio Kerckoven mi fecero risolver non ostante la stagione
fredda, et il giaccio a venir in questa città per rappresentar
a questi signori quel tanto che stimai proprio per darli sudisfattione
e[t] in un medesimo tempo far il servitio publico; al qual solo
e[ff]etto mi sono mosso a far questo viaggio. L’agente sudetto
ha fatto instanza a vostra Serenità che non dovesse esser da me esborsata
alcuna summa delli ottanta milla fiorini accordati alli capitani
delle dodici navi se prima non fosse egli stato qui, per esser
presente alla distributione di detto denaro; le lettere di
vostra Serenità sono dei 15 del passato, et quelle del detto agente a
questi signori sono dei 16 et in esse scrive, che debbano avvertirmi
et farmi esborsar detti ottantamilla fiorini, come l’Eccellenze vostre
illustrissime se si compiaceranno potranno veder dall’aggiunto translato
o[n]de sentendo questi signori la contrarietà dell’une, et l’altre lettere
sono restati scandalizati del medesimo agente perché una cosa
habbi instato a vostra Serenità, et diversamente scrissi a loro; et però
si sono contentati ad instantia mia di aspettar ancora per
tutta questa settimana, et per il principio della ventura
ancora la venuta del sudetto, et non venendo contentarsi
di una partita di denaro per li creditori dei viveri, et
temporeggiar per il resto finché venga l’Hamel a poco
per volta. Per il che ho dato già l’ordine al Calandrini
che era presente di far l’esborso di somma ragionevole
per questo primo avanzo a buon conto. Et a lui ho fatte 
--- page 199v---
 lettere di cambio per dieci milla ducati in questo giorno da
contarsi in banco al signor Melchior Noirott. Et la Serenità vostra sia
certa, che colla rimostranza che ho fatta a questi signori sono
essi restati molto sodisfatti delle ragioni addotte tanto per
questo, quanto in particolare per l’esborso di denaro a conto
di paghe a queste donne, o parenti dei marinari; havendo
avanzato in buona, et destra maniera questo punto
di non esborsar alcuna cosa, se prima non vengono li documenti
necessarii, o roli per veder a chi si doverà dar [e]ffettivamente
tutto, o parte delle paghe; se bene non hanno lasciato di
considerarmi esser inquietati, et molestati, del continuo
ma dall’altro canto non sanno di meno di non dar ragione
a vostra Serenità conoscendo non esser conveniente, che ’l denaro di
lei sia dato o doppio, overo per persone morte.
Hanno li medesimi mostrata indoglienza grandissima contra li
capitani, che non ostante l’ordine che loro fu dato, et
le promesse che fecero di essequirlo ogni mese non habbino
mandati li roli, et ben hanno mostrato avede[rs]i, che
qui sotto vi sia in loro qualche fine di profitto che cavano
da paghe morte. Mi hanno addimandato se l’eccellentissimo
Generale fa fare spesso le mostre. Io dissi, che non sapevo;
mi soggionsero doverebbe farlo, et l’Eccellenza sua overo altri
per lei haver cosa che la Republica non resti defraudata
et di più dissero, che se vostra Serenità dovesse continuar a teni[r]
quei vasselli, et marinari in servitio sarebbe ottimamente
fatto che fusse deputato un commissario espresso sopra detti
dodici vasselli, che havesse cura particolare di far far le
mostre di mese in mese, o secondo, che più tornasse commodo 
--- page 200r---
 perché così caminarebbe il servitio di lei con frutto, con sodisfattione
et contento tanto di là quanto di qua: poiché haverebbe
cura di ritener quello, che si dovesse pagar a questi paren-
ti delli marinari, et notar puntualmente il mancamento di essi
nelle dette navi, o per morte, o per fugga, o per la libertà
che ha la Serenità vostra di valersi di parte di essi, conforme
al capitulato sopra altre navi: et scopersi che quando
ell[i] havesse pensato di attender a questa necessaria
de[pu]tatione di commissario haverebbono essi con le
a[l]tre Amiralità deputata persona propria, et di chi
si potesse fidare. Intorno al far tutte le paghe di là
ho proposto quanto dalla Serenità vostra mi viene commandato
nelle sue lettere de’ 15; ma non ho trovato rincontro a
sodisfattione di lei, essendomi detto da essi signori dell’Ami-
ralità, ch’era impossibile poter far di meno di non haver
denari qui per questi povere genti, mogli, et figlioli
de’ marinari, essendo questo l’ordinario costume, et
però si doveva continuar in esso non potendosi far
altrimenti. Havendo io stimato a proposito ho
significata l’instanza, che hanno fatta li capitani
di haver accrescimento per la compreda de’ viveri volendo
un piaccho più per testa dal giorno della mostra, hanno
questi signori tutti insieme crolato il capo mostrando non
gustarli, che così tosto, et nel principio del servitio
si fossero messi in pretensioni; et quanto al mancamento
de’ viveri, che asseriscono quei capitani, esser venuto
per li caldi, et altro, dissero non vi meravigliate signore
perché ancor a noi non sì tosto sono fuori in mare, che 
--- page 200v---
 ci portano delle medesime querelle, et indoglienze. Et questo nasce
perché vogliono in qualche maniera profittare. Et il fiscale
che era presente disse sono in obligo se hanno qualche
cosa di guasto metterlo separato in tonelli per mostrarlo,
che volse inferire, che così dovevano far anc’essi.
Veggo che questa venuta mia non è riuscita se hora
buona perché ho di viva voce significato a questi signori et
cavato da loro quello che con lettere non è c[osì] facile
et mi prometto, che riuscirà anco di sodis[fatt]ione
alla Serenità vostra essendo per servitio, et riputa[tio]ne di lei
il che incontrerò sempre senza risparmio di fatica, o
evitar di pericolo in qual si sia tempo. Li ho lasciati
sodisfatti con l’ordine al Calandrini; et coll’informationi
che ho ad essi date, onde dimattina di buon hora partirò
per l’Haya. Et havendo trovata la commodità d’ispedir
le presenti coll’ordinario che parte hoggi per Colonia, et
di là per Italia ho stimato esser proprio significar
tutto ciò alla Serenità vostra supplirò al di più, che haverò
coll’ordinario venturo.
In tanto non lascierò di aggiongerle né particolar che veggo espresso
nella supplica fatta all’eccellentissimo signor Capitano generale dai capitani
delli dodici vasselli, che par che pretendino li siano
pagate le barille, et puppe della birra, et cose simili, et
tuttavia queste Amiralità tutte le mettono a conto del[la]
serenissima Republica, onde questo tira in consequenza anco
altri absurdi, et inconvenienti a’ quali la prudenza
della Serenità vostra doverà mirare per non restar defraudata.
Per la via d’Anversa ispedii sabbato le mie lettere n° 73 de’ 8 del presente. Gratie etc.
Da Amsterdam a’ 11 decembre 1618
di vostra Serenità
humilissimo, et devotissimo servitore
Christofforo Suriano

--- page 203r---


--- page 203v---
Al serenissimo principe di Venetia
n° 74 sola


--- page 201r---
In lettera dell’Haya n° 74 di xi decembre 1618
Traslato della lettera dell’aente dell’ammiraglio
Kerckhoven scritta alli signori dell’Amiralità
d’Amsterdam sotto li 18 novembre 1618
Nobili discreti, prudenti, et providi signori
signori miei doppo la mie humil raccomandatione servirà questa per
avisare a vostre nobiltà come l’ammiraglio Melchior Vanden
Kerchoven dall’armata di Corfù mi ha mandato per Venetia
coll’aviso delli altri capitani per quivi procurare della serenissima Republica
una lettera di cambio di trenta doi mille scudi a cinquanta
piachi il scudo facendo insieme ottantamille fiorini affine
chd per vostra nobiltà fossero partiti alli respettivi collegi
et di più alli respettivi capitani seguitando il conto di ogniuno.
Ho hoggidì ricevuto per risposta che sua Serenità non dà qui
alcuna potente lettere di cambio, ma ben che scriveranno
al signor residente Christofforo Suriano, che egli riceverà
in Hollanda la somma di trenta milla ducati per paghar
come di sopra et di più che sua Serenità scriverà all’ generale
illustrissimo Barbarigo in armata per questo è la mia dimanda
dalla parte dell’Amiraglio et delli capitani che ha mei nobili
signori piacia far metter ordine, et amonire al detto signor
residente Suriano che con la prima li medesimi trenta milla
ducati possono esser ricevuti a ciò li deti creditori dello Capitano
possono venire al suo paghamento tratanto mi transfirerò
di qua colla prima commodità in Hollanda per dare alle
vostre nobiltà le lettere et conti dell’Amiraglio et capitani con
questo etc.

--- page 201v---


--- page 202r---


--- page 202v---

