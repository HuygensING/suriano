
--- page 088r---
2da
n° 60 comincia 59
Serenissimo Principe
il corriero che ricevé monsignor di Boisise il giorno prima della
speditione delle mie ultime lettere 17 fin 18 (che qui aggiun-
te sono in replica) par che gli portasse, che non havendo
che trattar con questi signori se ne ritornasse, et fu comprobato
l’avviso dalla publicatione di maggior certezza del suo
partire come seguì venerdì passato, ma riviene come
intenderà la Serenità vostra più a basso. Il martedì li fu
portata la risposta sopra l’instanza, che haveva fatta
toccante la persona dell’Arsen perché si devenisse a qualche
essecutione contra di lui, ma egli havendo molto ben
sostentata la causa sua, et risposto a sufficenza
all’oppositioni li signori Stati fecero dir al signor di Boisise
che stimavano che sua Maestà sarebbe stata sodisfatta
di quanto esso Arsen haveva dato in scritto per sua
scolpa. Il che non riuscì di gusto al signor di Boisise
et ben lo mostrò alli deputati a’ quali disse, che
sua Maestà haverebbe havuta sodisfattione quando si
fosse castigato quest’huomo, come quello da chi ella preten-
deva h[a]ver ricevuta offesa; o almeno havessero
espressamente questi signori dichiarito, che fosse o non
fosse in colpa: perché sua Maestà ne potesse ancor ella
formar il suo giudicio. Non li fu detto di vantaggio 
--- page 088v---
 bastando ai commissarii haver espresso l’ordine,
che havevano in questo proposito.
Essendo stabilita per venerdì la partenza gli fu il giorno
innanti mandato per presente una catena di 4 mila
fiorini per lui, doi altre di seicento l’una per li figli, et
una di 300 in circa per il secretario. Tutto fu ricusato, et per
quanta instanza facesse quello, che haveva la carica
del presentare, mai fu mezo, che si disponesse a
voler accettar alcuna cosa, dicendo ch’egli era stato
inviato qui per esser adoperato in servitio del Paese nell’
accomodamento di queste loro differenze, et che vedeva
essergli stato levato il modo del farlo; in oltre che
havendo ricercato, che fosse castigato uno, che tanto
haveva offeso il Re non haveva potuto spuntare, che
però per l’uno, et per l’altro non vedeva di poter
accommodarsi a ricever il favore di questi signori.
Questo diede grandissimo discontento a’ signori Stati
parendo di restar affrontati, essendomi stato
detto questo esser il primo ambasciatore, che li ha rifiutato
presente.
Nel prender licenza dai signori Stati innanti, che se li inviasse
il presente disse intorno al signor Bernvel, et agl’altri 
--- page 089r---
 prigioni, che sua Maestà sarebbe stata attendendo quello ne
fosse seguito; aggiungendo che se havevano cercato di
tradir il Paese bisognava castigarli, et se havevano
tentato di diminuir l’auttorità dei signori Stati, che
considerata la constitutione del Paese dovevano sue Eccellenze
governarsi, et proceder in ciò conforme alla loro
prudenza; et a quello, che fosse conveniente, il che
fu notato molto bene haver relatione al sostentar
tacitamente la parte del signor Bernvel, se ben non fu
espressamente fatto alcun motivo.
Partì il venerdì dall’Haya et benché havesse stabilita
l’hora la prevenne che quasi a pena li signori conte
Guglielmo, et principe Henrico puotero arrivar
a tempo di accompagnarlo fuori di questo luoco, et
li deputati dei Stati gli convenero correr dietro
per trattarlo, et honorarlo a nome loro.
Mentre era in camino lo trapassò un corriero ispedito
dalla corte, che intesa la sua partita lo seguitò
et trovatolo lo fa tornar a dietro, et si crede verrà
dimani, et tiensi per fermo, che sia per aiutar la
liberatione del signor Bernvel, et che ciò sia venuto dall’
andata di monsignor Vandermil in Francia come si disse 
--- page 089v---
 quello, che da questo nuovo tentativo sia per ritrarne
non è così facile il penetrarlo. Vi sono di belli humori
in questi paesi, che parlano anco un tantino liberamente
dicendo, che non si vuole, che il Re commandi in questi
affari, che toccano allo Stato si starà a sentir quello
dirà esso Ambasciatore, et di tutto, degno della notitia della
Serenità vostra, le ne darò conto.
È stato detto per fermo, che esso monsignor di Boisise havesse
non una; ma più commissioni da essequire, raccomman-
da[t]e però alla sua discrettione, et prudenza, et per
spiegarle quando havesse trovato il tempo, et la
congiontura propria; ma che habbi tacciuto per veder
non esservi l’opportunità.
Si crede per certo, che, come altre volte ho riverentemente
scritto a vostra Serenità havesse commissione di far qualche
ufficio per scoprir l’intentione di qua circa la proro-
gatione della tregua; non ha toco cosa alcuna
hora si vedrà se continuerà nei medesimi pensieri
et in quello, che mi ha detto il signor Ambasciator
inglese haver penetrato, che volesse procurar, che monsignor
di Murier, et per consequente li ambasciatori ordinarii del
Christianissimo successori a lui havessero ad entrar così bene 
--- page 090r---
 nel Consiglio di Stato come fa quello d’Inghilterra; adducendo che
tanto era collegato il Christianissimo con questi signori quanto il Re
inglese; ma più che li Francesi erano pagati dalla corona di
Francia; et gl’Inglesi tenuti a soldo dei Stati. Fu fatto
questo tentativo anco mentre era qui il presidente
Janino; ma cadé senza effetto.
Il [de]tto signor di Boisise partì senza visitar il detto ambasciator
d’Inghilterrra sotto pretesto d’esser estraordinario, et ch’egli non
fosse venuto qui nuovo d’Inghilterra; ma tornato alla sua
residenza; et l’altro ha preteso di esser visitato come
arrivato doppo lui in corte ; onde non si sono visitati.
Né io manco sono stato corrisposto della visita da esso
monsignor di Boisise il che m’è parso molto strano, et che
habbi questo Ministro mostrato di far così poca stima
d’un servitore della Serenità vostra l’esser in colera con
la terra non doveva farli scordar quello, ch’è testimo-
nio di buona corrispondenza. Se in questo suo
ritorno non fa quel segno, che si deve non saprei altro
dire, se non dichiarir tra me stesso esser in lui o superbia
o mi sia lecito di dire poca cognitione del debito
complimento. Il precessor suo monsignor della Nua, che
pur fu straordinario qui per il Christianissimo tante volte quante 
--- page 090v---
 io lo visitai, tante mi rese la visita; anzi come fu
sul partire fu egli primo a venir a licentiarsi da me.
Starò a vedere senza dir moto parendomi così esser
bene per non metter in compromesso la publica
riputatione; né li farò altra visita; se però da lei non mi
fosse commandato, che la rinovasse, che non lo credo.
Partì il signor principe Mauritio giovedì per Schonoven [d]ove
ha riformato quel Magistrato: nel quale nondimeno
resta stabilito un vecchio borgomastro del partito
arminiano; et il secretario della città, che si era ingerito
in questi motivi passati contra l’auttorità dei signori Stati
Generali, che si credeva dovesse esser cassato da sua Eccellenza, non
l’ha fatto; starà bene al giudicio di quel Magistrato,
ma si ha come per sicuro, che resterà nella carica.
Voleva passar innati a Gorcon ma havendo inteso che
là passavano le elettioni de’ deputati con quiete,
et tutto il resto senza rumore è venuto alla Brilla
ove anco ha stabilito le cose in quella importante piazza
tanto per la militia, che per la politia a publica sodisfattione
et hoggi è stato di ritorno all’Haya.
Sono rivenuti da Utrechet li commissarii, che andorono
ad essaminar il Lidembergh secretario gia di quei Stati 
--- page 091r---
 et hora si crede, che cominciaranno ad essaminar il
signor Bernvelt, et gl’altri che sono custoditi con accuratezza
et diligenza grande, et massime esso signor Bernvelt.
È arrivato qui doi giorni sono il signor conte di Oxfort fu hiersera
a visitarmi, et si sforzò di darmi a conoscer viver
in lui grandissima devotione verso quella serenissima Republica
per [se]rvitio della quale, disse, che sarebbe stato in ogni
tempo pronto ad impiegar sé stesso, et ogni suo
potere. Io lo ringratiai di questa buona volontà
et corrisposi con ogni vivo affetto a così gratioso
complimento. Et sodisferò seco della maniera che
mi si deve. Gratie etc.
Dall’Haya a’ 11 settembre 1618
di vostra Serenità
humilissimo et devotissimo servitore
Christofforo Suriano

--- page 091v---
Al serenissimo principe di
Venetia
2da
n° 60 comincia 59

