
--- page 188r---
Serenissimo Principe
il signor Isaac Antonio Luz con queste presenterà alla Serenità vostra
la copia, o traduttione delle spese fatte dalli signori delle
amiralità di Amsterdam, Roterdam, et Nort Holandia
nella preparatione, et ispetione delle dodici navi de
guerra. Congionti a questi conti saranno li
do[c]umenti in che, et perché sia stato distribuito il denaro
che per nome mio dal signor Calandrini, et da me è stato
di tempo in tempo esborsato ad esse Amiralità.
Darà esso signor Luz piena notitia a vostra Serenità, o a ch’ella
commanderà del costo delle ammunitioni, cordaggi,
et altri apprestamenti perché resti meglio, et più distin-
[t]amente informata di quello, che io forse non
[ha]verò potuto o saputo far io colle mie lettere, che
le ho riverentemente scritte in diversi tempi in questo proposito.
Haverà anco seco una nota c’ho procurata di haver
da Encusen di quanto larghe, lunghe, et alte nelle
coperte vogliono essere le navi da guerra secondo
l’uso di questo Paese, et del loro valore appresso
poco, se vostra Serenità risolvesse con una spesa in una
volta liberarsi dalla molta, che fa in alcune, 
--- page 188v---
 che come mercantili non sono così atte al servitio, et
all’uso di guerra, come sarebbono quelle, che fossero
fatte espressamente in questo Paese ove è la vera maniera
et il vero, et sicuro metodo, et ordine del fabricarle,
et armarle: sopra che il medesimo Luz le potrà dar
assai buona informatione. Gratie etc.
Dall’Haya al primo decembre 1618
di vostra Serenità
humilissimo, et devotissimo servitore
Christofforo Suriano

--- page 189r---


--- page 189v---
Al serenissimo principe di Venetia

