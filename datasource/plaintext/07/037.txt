
--- page 237r---
n° 81 sola
Serenissimo Principe
per communicar alli signori Stati Generali quello che la Serenità vostra mi commandò
nelle lettere sue de’ 22 del passato non hebbi audienza, che
mercordì mattina, havendomi il Presidente fatto pregar di attender
poiché oltre diverse altre occupationi, che li rubbavano il tempo
dovevano martedì sentir l’ambasciator d’Inghilterra, che fu per presentar
un altro theologo della sua Natione spedito qui dal Re per dar
piazza ad uno delli quattro venuti per il sinodo, che doveva
tornarsene non li comportando l’aria di qua. Mi contentai di
questa interpositione per haver tempo di trovarmi prima col signor
principe Mauritio, come feci, et intenderà la Serenità vostra più a basso.
Portai alli signori Stati la mia espositione con quella pienezza d’affetto; et
con quei concetti, che sono espressi nelle sudette lettere sue, non
mancando di usar ogni studio: perché questi signori restassero impressi
dell’urgenza del negotio, pensassero all’evitar il pericolo
iminente, ponderassero la diversità dell’artificiosa maniera
del trattar dei Spagnuoli, et in tutto premei per cavar il
frutto desiderato. Fui corrisposto d’altrettanta attentione,
et con gl’avvisi, che precedentemente havevano havuti da diverse
parti delle preparationi dei Spagnuoli, che mi furono commu-
nicati dal signor Principe; et con quelli, ch’io li diedi in nome
di vostra Serenità mi avidi, che restorono molto ben impressi dell’impor-
tanza dell’affare, come per nome di tutti mi attestò il Pre-
sidente, che mi ringratiò con molto affetto della communicatione,
et mi ricercò anco di haver in scritto li particolari espressi da me
in voce: perché col conferir insieme restassero meglio informati
di quano havevo esposto, et potessero venir a quelle risolutioni
che il tempo, l’occasione, et il servitio dell’una, et l’altra
Republica comportasse. Confermandomi di più, che per servitio 
--- page 237v---
 in particolare di vostra Serenità haverebbono sempre fatto tutto quel più che
havessero potuto. Io ringratiati li signori Stati di questo testimonio
del loro buon affetto verso quella serenissima Republica, et (replicato qualche
altro concetto, che stimai proprio per tanto più eccitarli) li
presentai un memoriale, che tenevo presso di me formato sopra
un avviso, che havevo ricevuto dalla diligenza del clarissimo signor
residente Spinelli, perché fossero avvertite queste Amiralità
che un tal Henrico van Dich era in trattatione col duca
di Ossuna di farli haver qualche buoni vasselli da questi
porti, et uno in particolare caricarlo di moschetti, et munitioni
et sotto pretesto di inviarlo a Venetia haverne l’estrattione,
et poi uscito di qua farlo capitar a Napoli, mi promisero
di scriverne, come ho poi saputo, che hanno fatto alle Amiralità
perché stiamo avvertite non solo per questo; ma per ogn’altro
simil appalto, o noleggo subretitio, come pur pregai li medesimi
signori Stati, suspettandosi, che possino Spagnoli con simili in-
ventioni; et mezi de’ mercanti (che purché guadagino
non mirano ad alcun altra cosa) estraher delle provisioni da
questa parte in pregiudicio della serenissima Republica, et mi licentiai.
Havevo, come ho detto, communicato prima che di andar all’audienza
gl’avvisi all’Eccellentia sua regolandomi, et nell’espressione, et nelle conside-
rationi col senso, et commandamento delle Signorie vostre eccellentissime. Ella
quando sentì che ’l negotio della restitutione caminava in
Roma con incertezza del buon essito, et più che ’l duca di
Ossuna per divertirne l’effetto faceva ogni possibile, fece sembiante
di rider, et disse: vi ho più volte detto, che Spagnoli sono
fini, bisogna guardarsi dai loro inganni. Et sentendo ciò
che le rappresentai de’ preparamenti in Spagna mi confermò 
--- page 238r---
 che anco li signori Stati ne havevano havuta notitia; ma di vantaggio, che ’l
numero de’ vasselli era di centocinquanta, che però quella stessa mattina
di martedì haveva fatto scriver a tutte le Amiralità perché mettes-
sero buon ordine, et procurassero per quella via, che loro è più
propria di assicurarsi bene di questo preparamento et tanto hanno
fatto li signori Stati Generali. Et continuò bisogna creder, che le
publicationi de’ Spagnoli habbino diverso il fine, non essendo una
tanta flotta necessaria o per Algieri o contra corsari; meno credo
che habbino la mira a Cipro o Albania perché possono ben esser certi,
che avvisati li Turchi non staranno a dormire, et sano anco,
che se vorranno attender all’Albania troveranno l’ostacolo
nel golfo della serenissima Republica, et concluse, per me tengo per fermo,
che tutte queste preparationi siano per cadere o contra la Republica o sopra questi Stati.
Questo m’aprì il campo tanto più largo di far consideratione
a sua Eccellenza che o per l’uno, o per l’altro rispetto era necessario, che
questi signori eccellentissimi procurassero opportunamente rimedio, che servisse
ad evitar il pericolo iminente alla publica quiete, et alla
sicurezza, et conservatione di ambedoi le republiche.
Rispose questo è più che necessario, et doveranno li signori Stati pen-
sarvi; et io ripigliai a vostra Eccellenza anco che ha così gran parte in
questo Governo tocca applicar lo spirito per consultar, et avvisar
con questi signori l’oppositione al male, che può avenire mentre
vi è il dubio, ove habbino a parar tante forze. Mi rispose
io dal canto mio non mancarò di apportare tutto quel più, che
stimerò proprio, et di publico servitio, come anco per il
particolare della serenissima Republica, che stimo il medesimo che per
queste Provincie, et nel corso del ragionamento mi replicò dei
concetti dettimi altre volte, ch’era necessaria una più stretta 
--- page 238v---
 corrispondenza, et unione tra questi Stati, et la serenissima Republica; che ciò
haveva sempre desiderato, et come haveva parlato alli deputati
delle Provincie di questo, et di mandar ministro a resieder appresso
la Republica haveva trovato che tutte vi concorrevano; ma non
sapeva perché finhora non s’era risoluto; che credeva però,
che in questa nuova riduttione della provincia di Holanda si po-
tesse far qualche cosa, poiché pareva che questa fosse la sola
che restasse a risolver sopra questo particolare. Io rispondendo
coi soliti avvertimenti di vostra Serenità approbai la buona mente che vedevo
nell’Eccellenza sua; la quale veramente scuopro sempre più inclinata d’affetto
verso quel serenissimo Dominio, et desiderosa d’unir gl’animi, et le
volontà con effetti corrispondenti.
Tanto più mi assicuro di questo, quanto che ho saputo che prima
dell’andar io all’audienza essendo entrata sua Eccellentia per
altri affari nell’assemblea parlò in questi propositi mostrando
il bisogno, che potesse haver la Republica di assistenza se si volgessero
l’armi de’ Spagnuoli a’ danni di lei, et che non vedeva, che per
servitio publico, et per la conservatione dei communi interessi
si potesse far di meno di non accorrer al bisogno, essendo facile
il farlo, et qui introdusse, che haveva stimato sempre commune
servitio, che questi Stati havessero a intendersi bene colla
republica di Venetia, et che però sarebbe stato a proposito il
far insieme una più propria corrispondenza, et inviar
ministro a tal effetto, dicendo, che li Stati haverebbono
potuto assister prontamente alla serenissima Republica di una tal quan-
tità di vasselli, che fosse bastante al bisogno, et ella dall’altro
canto nei bisogni dello Stato soccorrerlo di qualche quantità
di denaro. Simil concetti andò proponendo, et trovò nella più 
--- page 239r---
 gran parte corrispondenti li pensieri.
Non uscì il signor Principe dell’assemblea; ma si trattené alla mia espositione
et doppo che fui partito m’è stato riferto, che replicò dei medesimi
concetti, raccommandando anco l’ordine sopra il memoriale, che lasciai
alli signori Stati, havendogli io fatta instanza, che lo havesse a cuore.
Nel qual proposito mi disse l’Eccellenza sua, che havevano Spagnuoli altra
facil stradda da cavar armi in particolare, et era per la via
di Doncherchen; et io le considerai, che si doveva mirare di non
dar da questa parte l’armi in mano all’inimico, ch’è quello, che
tocca all’amore, et alla buona volontà di queste Provincie
verso la serenissima Republica.
Col signor Principe sudetto coll’avvertimento
havuto nelle lettere di vostra Serenità delli 22 introdussi il proposito dell’
ordine, che si potesse dar a’ vasselli da guerra di questi paesi
che sono contra corsari perché li capitani di essi s’intendessero
bene colli ministri della Serenità vostra per avanzarsi anco nell’occasione
di bisogno verso i suoi mari. Trovò l’Eccellenza sua buono il concetto, disse,
che si poteva fare, et che teneva per fermo, che opportunamente
non si haverebbe incontrata difficoltà nelli signori Stati Generali della
permissione; ma quando le dissi, che pensavo di farne aper-
tura ad essi signori Stati; pensò, et poi disse per adesso non ne farei
altro staremo a vedere quello che seguirà di queste gran
voci, et poi si potrà devenire (intendendosi, che rinforzino
Spagnuoli contra la Republica) alla propositione. Io dissi signor eccellentissimo li
Spagnuoli acciecano il mondo, et prevengono il tempo, onde
sarà bene non si lasciar pressar dalla necessità, et col
dire sua Eccellenza che si haverebbe potuto ispedir l’avviso o per la via di mare,
o di terra mostrò di non concorrer per questa instanza per 
--- page 239v---
 allhora (non so il rispetto) stimai bene portar qualche giorno innanti
onde lasciai di parlarne nell’audienza, in tanto mi arrivorono
hieri le lettere della Serenità vostra de’ 4 del presente doppo il desinare, et
vedendomi replicato tal ordine da lei, procurai di trovarmi con
sua Eccellentia, alla quale rappresentando, che ’l suspetto dell’animo de’
Spagnoli si faceva sempre maggiore, et la maniera del portar
l’ufficio, vi assentì; di modo che spero o dimani o appresso
dimani, haver addito di poter rappresentar il senso della
Serenità vostra alli signori Stati, et in tanto non mancarò di trovarmi con
qualcheduno di essi per imprimer quello ch’è stimato da lei di commu-
ne servitio, et che può apportar beneficio alla publica tranquilità,
et all’Eccellenze sue, come ho fatto al signor principe Mauritio communicar
quello di più, che mi commette nelle dette lettere sue dei 4 pregando
Iddio sempre, che ogni mio ufficio habbi quel fine ch’è desiderato
dalla devota volontà mia verso quella serenissima Republica.
Per la parte, che ha il signor conte Guglielmo in questo Governo entrando
nel Consiglio di Stato, et alcune volte nell’assemblea dei Stati
Generali, stimai bene communicar anco ad esso la sostanza
degl’avvisi, di che mostrò restar molto sodisfatto et uscì
a dirmi, che potrebbe esser, che Spagnoli havessero dei concetti
del già duca Vincenzo di Mantova di far surprese nell’
Albania, nella qual impresa voleva anco quel Duca interessar
il signor principe Mauritio, che poi non andò avanti, et che per lui
credeva certo, che Spagnoli mirassero a quella volta
se ben non sapeva, come potessero commodamente farlo senza
incontrar, come haveva detto sua Eccellenza, l’ostacolo della Republica
et mi confirmò, che ’l signor Principe era così inclinato nel servitio
di lei, che niente più.

--- page 240r---
Gl’avvisi delli detti preparamenti de’ Spagnoli, che anco con lettere
venute hieri di Francia sono confermati da monsignor di Langarach
per la via di Genova ha tanto più posti questi signori in pensiero
dell’essito, et oltre l’ordine dato all’Amiralità di procurar di
saperne il certo, hanno anco commesso alle medesime, che per li
primi di febraro siano qui doi, o tre per ognuno di quei ma-
gistrati con li loro provisionieri; portando con essi nota della
quantità, et qualità de’ vasselli da guerra, che possono metter
prontamente ad ordine. Et sua Eccelenza propose nell’assemblea, che si
dovesse commetter anco la fabrica di una buona quantità
di detti vasselli da guerra; et con detti deputati consulteranno
anco la maniera della difesa in ogni caso. Hanno a cuore
questo negotio per l’importanza sua, et parmi che si sia risolu-
to di communicar anco quanto ho esposto in questi pro-
positi alli signori Stati all’assemblea general di Holanda;
et io quanto più vedrò che ciò s’imprimi negl’animi, tanto
più premerò, et procurerò che pensino ad una buona risolutione.
Della persona del signor principe Henrico non posso dir alcuna cosa a vostre Eccellenze
non havendo havuta commodità di cavar li suoi pensieri. Speravo
avanti hieri, che mandò a dir, che voleva venir a visitarmi di
haver opportunità propria; ma mi successe in contrario essendo
venuto accompagnato da doi signori di corte; et con lui bisogna
caminar con circonspettione per ogni rispetto. Tenterò la miglior
stradda, et di tutto darò riverente conto alla Serenità vostra.
Haverà vostra Serenità sinhora havuta la copia dei capitoli della concessione
per l’errettione della Compagnia dell’Indie Occidentali. Quello non
è tutto perché stano tuttavia le Provincie discorrendo sopra
tal affare, et vuol esser un poco lungo a mio giudicio. Sua Eccellenza 
--- page 240v---
 mi disse, che quando si havesse stabilito, io ne sarei stato fatto par-
tecipe, che così credeva.
Per il pagamento de’ noleggi già vostra Serenità nelle mie lettere dei 12 dello stante
n° 80 aggiunte in replica haverà inteso quello ne scrissi, che
conforma col senso di lei, onde anderò facendo le lettere secondo,
che ho cominciato.
Dalle mie de’ 8 scritte d’Amsterdam haverà inteso vostra Serenità che sarebbono
mancati a far ottanta milla fiorini ancor intorno a otto o
nove milla fiorini in circa rispetto alla bassezza del cambio.
Hora che veggo il nuovo ordine suo in questo particolare sen-
tirò quello mi sarà detto di vantaggio, et mi regolerò sul fatto
facendo se sarà bisogno la rimessa per il di più che occorresse
per agiustar la summa di ottanta milla fiorini.
È stato prudentissimo l’ordine, che vostra Serenità ha dato in armata per il
ricapito delle lettere; mi prometto anco, ch’ella haverà com-
messo all’eccellentissimo signor capitano general Veniero l’ordine dell’inviar li
roli con la nota dei morti, o fuggiti di quei marinari delle
dodici navi, come ho riverentemente scritto esser necessario con
nota insieme della quantità del denaro che si doverà dar
di qua per li sopra rimanenti.
Non devo manco tacer alla Serenità vostra esser stato riportato alli signori dell’
amiralità di Roterdam, che me lo hanno scritto, che alcuni de’
marinari sono mal trattati, castigati con pena alla galera,
che se fossero in Turchia non sarebbono peggio, et che sono fatti
passar da un vassello all’altro. Li ho risposto che si assicurino
che le voci, et le lettere sono false, et inventate o da persone
otiose, o maligne; et tanto più me ne confermavo quanto né
l’Amiraglio, né li capitani scrivevano simil vanità, ma per me 
--- page 241r---
 credo, che siano qualchedune di queste donne, che vorrebbono
haver li loro mariti a casa.
Havendo il signor borgomastro Pavoni inteso l’arrivo a Venetia della
sua nave tornata dal viaggio di Cipro è stato appresso di me
per offerirla in servitio della Serenità vostra quando habbi bisogno
di valersene, desiderando mostrar con così buon vassello il suo buon
affetto verso quella serenissima Republica, et di esser preferito a qualche
altra offerta, che fosse fatta, sendo sicuro, che haverà
per la qualità di esso, et per esser ben armato ogni buon servitio.
Io gli resi gratie della sua buona volontà, et le promisi, che
haverei significata l’offerta, che ne faceva ma che non sapevo
che la Serenità vostra havesse bisogno per hora di altri vasselli;
tanto dissi anco al signor principe Mauritio, che con molta efficacia
mi parlò di questo, et mi fece instanza di scriverne
alla Serenità vostra aggiungendomi, che potrebbe esser, che nel numero
o tra li vasselli che sono in servitio ve ne fosse qualcheduno poco
atto a continuar la navigatione, et che si potrebbe pigliar questo
in suo luogo. Né sua Eccellenza né esso Pavoni hanno tocco cosa alcuna
dell’arresto, che già seguì di esso vassello, né di alcuna pretensione,
onde starà alla prudenza della Serenità vostra il dar sodisfatione a
questo soggetto, ch’è di auttorità nei Stati Generali, et favorito da
sua Eccellenza, che come ho detto mi ha incaricato di scriverne
affettuosamente per suo nome, come le promisi di fare. Gratie etc.
Dall’Haya a’ 20 genaro 1619
di vostra Serenità
humilissimo et devotissimo servitore
Christofforo Suriano

--- page 241v---


--- page 242r---


--- page 242v---
Al serenissimo principe di Venetia
n° 81 sola

