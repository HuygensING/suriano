
--- page 010r---
Serenissimo Principe
dal mese di marzo in qua corre il quarto anno, ch’io mi
trovo absente dalla Patria in servitio della Serenità vostra d’allhora
ch’ella si compiacque commandarmi, che non molto doppo
il mio ritorno di Roma, non ancor ristorato dalla grave
indispositione, dalla quale fui quivi oppresso per cinque
et più mesi, passassi a servire l’illustrissimo signor ambasciator Barba-
rigo di gloriosa memoria poi mi fermassi appresso li signori di
Zurich, et di Berna, passassi ai principi dell’Unione di
Alemagna; et mi riducessi appresso questi signori Stati
Generali. Et già sono gionto a doi anni di residenza
sono stati nella Svizzera, et in Grisoni li patimenti assai
gravi per li viaggi fatti da me in quei paesi nel più rigido
della vernata; et non poco patii mentre nei maggiori fervori
del caldo andai in Alemagna a sodisfar con quei principi
ai commandamenti della Serenità vostra. Quello poi, che habbi qui
sofferto et di passione, et di tormento d’animo ella
medesima l’haverà alla prudenza sua considerato
dalle stesse difficoltà, che si sono incontrate nell’accordar
le levate, et far l’ispeditione di tre reggimenti, et
di dodici vasselli armati per servitio di vostra Serenità. Il
bisogno, che comprendevo haver ella di queste forze,
et il desiderio, che tenevo, che ne restasse servita
mi faceva sprezzar ogni patimento. Questo anco ha
interdetta la penna, et mi ha fatto contener 
--- page 010v---
 in un riverente silentio, nutrendomi della speranza, che
in fine doppo le dette ispeditioni, et ridotte le cose di là
a termine di accommodamento potessi ottener gratia da lei,
come al presente la prego di esser sollevato di qua o colla
missione di altro in luoco mio, o di quell’altra maniera
che dalla sua somma prudenza sarà stimata più propri[a]
affineché potessi col riposo dell’animo venir a goder
anco il riposo, che mi sarebbe permesso dal servitio
di lei per la mia salute estenuata assai da una conti-
nuata, et mai intermessa peregrinatione di sedici anni
in circa. Et salvarmi insieme dalle spese, che convengo
sostener in questi paesi, le quali non conferendo
alla mia fortuna povera, et debolissima meno servono per
conseguente al poter io sostentar come vorrei, et come
sarebbe conveniente la publica dignità, il che maggiormente
mi afflige. La prudenza delle Signorie vostre eccellentissime molto ben
comprende quanto vaglia l’apparenza, et quanto servino
l’esteriori dimostrationi di magnificenza in un ministro
al suo Principe: ho fatto et faccio quanto m’è possibile
con quello che mi viene contribuito da vostra Serenità perché non
ho altro di mio, com’ella ben sa, et vorrei poter più,
che più volontieri, et più allegramente anco lo farei.
Supplico per tanto con ogni maggior humiltà la Serenità vostra
compiacersi di venir a quella risolutione, che stimerà 
--- page 011r---
 propria a consolarmi nel bisogno che ho di esser sollevato,
et salvato dall’interesse che provo in questa residenza, et
che parimente vagli per il publico servitio, per il quale
sarà pronto in ogni tempo quel poco, che mi attrovo, et la
vita stessa; tutto dedicato, et destinato con singolar devo-
tione a vostra Serenità. Gratie etc.
Dall’Haya li 11 agosto 1618
di vostra Serenità
humilissimo, et devotissimo servitore
Christofforo Suriano

--- page 011v---
Al serenissimo principe di Venetia

