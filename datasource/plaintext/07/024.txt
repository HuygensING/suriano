
--- page 173r---
n° 69 sola
Serenissimo Principe
tre lettere mi capitano in un medesimo tempo della Serenità vostra de’ 6
19, et 20 del passato. Mi serviranno d’informatione, et
quella particolarmente dei 19 con la quale mi manda la serie
di tutto il seguito nella congiura, et nello scoprimento di
essa, il quale si vede molto chiaro esser venuto dalla
mano di Dio, che ne sia sempre laudato, et ringratiato per
la protettione, et tutella, che tiene, et haverà perpetua
di quella religiosissima, et devotissima Republica.
Non parlerò in questo proposito se non promosso, et quando per caso
sentissi differentemente portarsi i concetti, altrimenti di quello, che
sono potranno esser proferiti, che da persone mal affette, et
della medesima taglia, che i delinquenti, et sedutori.
Delle altre doi lettere per mostrar gl’andamenti de’ Spagnoli
del tutto diversi da quello, che proferiscono, et fanno apparere
per acciecar il mondo, m’anderò valendo coll’occasione
di discorso con alcuno di questi del Governo.
Altre volte ho scritto alla Serenità vostra con la mia ordinaria rive-
renza, che qui non si fa se non cattiva congietura dell’
attioni spagnuole, et si tiene per fermo, che questo gran
giro di torbido, che passa ne’ regni, et ne’ potentati venga
tutto da quella parte. Et spetialmente che mirino a consumar
in spese quella serenissima Republica et uno di questi signori principalissimo
nel Governo mi ha detto haver inteso dalla bocca di soggetto grande
(non lo volse nominare) che erano più di quattr’anni che
haveva inteso, che vi fosse questo concetto nella corte, et tra
li ministri di Spagna.
Se bene non par cosa da farne gran caso: con tutto ciò non lascierò
di portar al prudente reflesso della Serenità vostra quello, che s’è 
--- page 173v---
 publicato dalla parte dei serenissimi arciduchi, et lo ha detto un nipote
del marchese Spinola in passando di qua, che va vedendo il
Paese, che l’armata, che tiene il duca di Ossuna et che
stava verso Messina, et l’aggiunta delle galere, che aspetta
il marchese Santa Croce sia per qualche impresa in Francia
o per tener in freno quel Re christianissimo a non repudiar la
moglie, come pareva, che alla corte di Spagna se ne
fosse sospettato. Sono publicationi, che bisogna, che
h[a]bbino qualche fine, che sarà meglio penetrato dalla
prudenza di vostra Serenità.
In Brusseles par, che vi sia una certa apparenza di dispiacere
dell’andata del signor cardinal di Savoia alla corte del Christianissimo
et più il dubio, che non succedi quel matrimonio. Et mi scrive
il Pasini, che si vano formando in quella corte varii
discorsi; ma tutti cadono col mostrar non vedersi rimedio
pronto al disturbar il negotio, quando vi sia la reciproca
inclinatione. Questi ambasciatori francesi non parlano di detto matrimonio.
Ho scoperto dal parlar di qualche principal signore che si ha
dubio in questo Governo del vero fine di quell’aleanza
dicendosi, che poiché Spagnoli non la cercano sturbare si
deve creder, che stimino farne il loro profitto, et così qu[ando]
mostrano anco entrar in suspetto di conivenza con intendersi
essi Spagnoli bene con il signor duca di Savoia. Sopramodo
necessario sarebbe qui un ministro di quell’Altezza perché
levasse il sospetto, che tuttavia si fabrica sul vecchio.
Don Luigi di Valasco general della cavallaria in Fiandra
doveva partir per Spagna, et questa risolutione
ha dato in Brusseles materia di considerarne il fine.

--- page 174r---
Alcuni gli dano il governo di Cicilia, altri della Navara; et
li Spagnuoli in particolare dicono, che ha da esser capo di
una grande impresa, che hanno in traccia di fare. Ha
ragione vostra Serenità di munir ben le sue piazze, et di farne
haver cura, perché mi scrive il Pasini, che essi Spagnoli
si mostrano molto arrabbiati contra quel serenissimo Dominio
et mi promette procurar di cavar se sarà possibile il netto
di questi ombrosi pensieri.
Già andando la stagione innanti, né sentendosi se non il mante-
nimento delle forze spagnole in Italia tanto nel Milanese
che nel regno di Napoli, et che di più in più quel Viceré
attendi a provisione d’armata da mare viene stimato,
che tutto miri alla vendetta se potranno Spagnuoli farla
contra quella serenissima Republica, et non potendo altrimenti consumarla
col farla spender.
Chi ha parlato, et discorso col signor principe Mauritio sopra le forze di
vostra Serenità m’ha riferto haver sua Eccellentia detto stupire, ch’ella
già tanto, et in più maniere provocata, havendo così poderosa
armata non tenti qualche cosa contra di loro già ch’essi
non le portano alcun rispetto. Di più, che haveva inteso
che tanto le navi, che le galere erano ripiene di soldatesca
et che questo non stimava esser il servitio di vostra Serenità; ma
che bastasse tener sopra ogni nave un numero di trenta,
o al più quaranta moschetieri, oltre li matelotti, et
il restante di essi soldati tenerli in terra in luoco oppor-
tuno, et commodo ad haverli quando ne fosse stato il
bisogno, perché così si poteva andar mutando di
tempo in tempo, et si sarebbe parimente mantenuta la 
--- page 174v---
 gente sana, et si sarebbe potuto rinfrescare senza incommodo,
et con miglior servitio con questo numero di trenta, o quaranta
moschetieri, perché colla quantità grande non può far di meno
che gl’uni non impediscano gl’altri, apportino confusione
et occupino la piazza a’ marinari, et ai matelotti, che nel servitio
delle navi da guerra vogliono haver, conforme all’uso del
guerreggiar di questo Paese, la nave libera, et ispedita per
poter scorrer da per tutto secondo il bisogno.
Qui sentirebbono volontieri, che vostra Serenità già che ha tanta spesa
facesse qualche cosa, che servisse a frenar lo Spagnuolo, et
mettesse quel serenissimo Dominio in un sicuro stato di non haver
ad esser ogni giorno a simil invasioni.
L’opinione del signor principe Mauritio è anco, che la Serenità vostra procu-
rasse di ridur tutte le compagnie forastiere ad un soldo
non dovendo haver più l’una dell’altra con assignar par-
ticolarmente il soldo ai capi, et officiali; come anco alli soldati
a fine di levar di questa maniera le gelosie tra i reggimenti;
et liberar sé stessa dal travaglio di sentir voci di pretensioni.
Questo Principe ha sempre havuto un particolar desiderio di sentir
la buona direttione delli affari di vostra Serenità, et che il governo
delle cose della guerra havessero un buon ordine: segno di
particolar affettione di sua Eccellentia verso quel serenissimo Dominio.
Ella continua tuttavia nel pensiero, et nel desiderio, che segui una
buona unione tra la Serenità vostra, et questi Stati, et la passata
settimana, che fui a visitarla me lo disse con particolar affetto
aggiungendomi per la gratia di Dio gl’affari di questo
Governo si vanno riducendo ad un termine di un buon
stabilimento, et spero che le cose si fermeranno in maniera 
--- page 175r---
 che li nostri nemici haveranno di che invidiare. Et continuò
non vi sono quei dubii che corrono di divisione tra noi, perché si
mordemo ben l’un l’altro, ma non esce sangue, et il fine sincero in
ognuno è di ostar all’inimico; et soggiunse noi potremo aiutar
la Republica per mare. Ella ci può aiutare: concetti altre volte
proferiti dall’Eccellenza sua. Io lodai li prudenti discorsi di lei, et
mostrai, che in vostra Serenità era stato sempre un particolar fine
intento alla buona corrispondenza con questi Stati; et aggiunsi,
che mi consolavo, che colla prudente direttione dell’Eccellenza sua le
cose prendessero corso al fermar una felice quiete.
Non lascierò di aggiunger alla Serenità vostra in questo proposito, che per
quanto ho potuto cavare dal signor Antonio Luz parmi, che
sua Eccellentia li habbi dato ordine, che all’occasione che
viene costì cavi se può il senso, che vi è nell’Eccellenze vostre
intorno ad unione, o colleganza con questi Stati, essendo
desiderata dall’Eccellenza sua come ho detto.
Il detto Luz partirà uno di questi giorni essendo quasi del tutto
espedito da’ suoi principali. Aspettava qualche dispaccio
d’Amsterdam con le scritture necessarie, et qui ha havrete
lettere dalli signori Stati, et da sua Eccellenza di raccommandatione
il contenuto delle quali è qui aggiunto in copia per quelli
dell’Eccellenze vostre illustrissime che volessero vederlo. Parmi che haverà
anco lettere del conte Guglielmo pur per vostra Serenità
et il medesimo signore scrive anco lettere molto piene al signor conte
di Levenstein, come ha fatto anco il signor principe Mauritio.
Con questa occasione fu stimato bene mandar alla Serenità vostra li
conti di queste Amiralità con la copia di alcuni delli
documenti più necessarii, et esso Luz darà a conoscer 
--- page 175v---
 la qualità, et quantità delle spese a chi la Serenità vostra commanderà
essendo informato di tutto; et si promette anco di non riuscir
infruttuosa al servitio di vostra Serenità la sua venuta costì per la
conoscenza, che ha havuta di qualche andamento de’ Spagnoli nel
golfo.
All’avviso, che ’l console di Genova hebbe che li signori Stati lo volevano
haver qui egli partì immediate a quella volta eccitandolo
al farlo quelli che lo hanno favorito, et hanno però fatto
scrivergli li medemi Stati, che non debbi valersi delle gratia
ottenuta, che col particolar contento de’ mercanti di questa
Natione.
A quello di Venetia è stato detto che se vuole esserciti la carica
come ha fatto sin qui, et se vuole qualche augumento
per le sue fatiche lo ricerchi da’ mercanti, che ne hanno
l’interesse: di modo che ha convenuto acquetarsi, havendo-
gli li signori Stati fatto un donativo di cinquecento fiorini
in che sono incluse qualche spese di lettere. Et doveva
partir alla volta di Amsterdam per trattar il suo
avanzamento con quei mercanti.
Il Calandrini che fu uno di quelli con chi parlai toccante al
più frequente comercio per Venetia m’ha detto che haveva
discorso con qualcheduno nella piazza, et trovava buona dispo-
sitione; ma con le conditioni, che scrissi la passata settimana
et che tornato in Amsterdam haverebbe procurato di mandarmi
una nota di quello era necessario per venir ad un tal effetto.
Sua Eccellentia in questo particolare mi disse haver parlato; ma trovava
che bisognava, che questo affare per effettuarsi fosse disposto
dai traficanti particolari aggiungendomi la speranza del 
--- page 176r---
 guadagno li farà far ogni cosa: ma che tuttavia non have-
rebbe tralasciato di non discorrerne di nuovo venendogliene
occasione.
Devono a quest’hora esser uscite dal Tessel sette navi da guerra sotto
la condotta del capitano Quast, et viene detto che fosse per
andar ad incontrar alcuni vasselli che vengono dall’Indie
per guardarli da ogni incontro, che potessero haver dai
vasselli inglesi per li disgusti seguiti tra queste nationi.
La voce, che è stata publicata, che ’l re di Inghilterra havesse data
licenza di represaglia ha fatto qui risolver ad avanzar la
missione de’ commissarii già deliberata; et partiranno per
Londra alla fine, come si crede della presente settimana.
A questi signori che aspettevano come si disse li commissarii de’ Bohemi
sono arrivate nuove lettere di quei stati con dimanda di
assistenza di denari; a che non vi è apparenza, che si
concorri così facilmente per il bisogno che ha forse il Paese di
non consultare sopra il dar d’una tal assistenza in questi
presenti tempi.
Dieci sono deputati d[a] questa Generalità per essaminar monsignor
Bernvelt, che credesi si comincierà dimani, et quattro par-
ticolarmente sono di Holanda gl’altri sei delle altre Provincie.
Il sinodo è ridotto a Dordrechet. Sono arrivati tutti li ministri
forastieri. Di Francia non si sente che venga alcuno ancorché
pareva, che il Re una volta havesse accordato, et data la
parola a monsignor di Langarach. Dano la colpa alli ambasciatori che
l’habbino divertito.
Monsignor di Boisese (che fui a visitar di nuovo domenica, per non
mancar d’ogni ufficio dal canto mio) mi disse, che non era conveniente 
--- page 176v---
 che sua Maestà mandasse ministri suoi sudditi, o glielo permettesse
et discorrendo, venne a proposito de’ Grisoni, et delle dissensioni
in quel Paese, et mi addimandò se si avanzava la aleanza
della serenissima Republica, et se vi era ministro di lei tra quei popoli.
Mi parve strana questa dimanda, et dissi, che io credevo che
sua Eccellenza fosse informata che era molto tempo, che non vi era ministro
della serenissima Republica fra li signori Grisoni né vi era tal negotio ma che pur quando vi fosse
sarebbe stato con servitio della corona di Francia stimata
et osservata da vostra Serenità. Replicò l’Ambasciatore in verità io non sono infor-
mato se vi fosse ministro di Venetia; ma so bene che il mio
Re haverà sempre caro ogni buon successo di quella serenissima Republica
et con questo non disse egli altro, né monsignor di Maurier p[ur] che
era presente parlò in questo proposito.
Monsignor di Boisise è ministro molto cupo, ma scuopro molto
bene dagl’andamenti di lui, et dell’altro, che camina quel
Governo con poco buona volontà verso il servitio dell’Eccellenze vostre.
Non tralascierò tempo, né perderò occasione per cavar quanto
potrò de’ loro sensi per avvisarlo alla Serenità vostra.
Alli 11 ho fatte doi lettere per il noleggio di tre navi doi Santa
Giustina, et Bontekoi di ducati di* ducati* tremille
doicento ottanta pagabili in banco al magnifico ser Steffano van Este
metà per una per il sesto, et settimo mese; et un’altra per li
medesimi mesi sotto l’istesso giorno per la nave Li tre re mille
seicento et quaranta pagabili pur in banco al magnifico Guglielmo
Dopengyser. Gratie etc.
Dall’Haya a’ 13 novembre 1618
di vostra Serenità
humilissimo, et devotissimo servitore
Christofforo Suriano

--- page 177r---


--- page 177v---
Al serenissimo principe di Venetia
n° 69 sola

